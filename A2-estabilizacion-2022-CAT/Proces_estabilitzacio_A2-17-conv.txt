1. La seu electrònica d’una administració pública és:
a) L’adreça d’una administració disponible per a la ciutadania a través de xarxes de telecomunicacions.
b) La xarxa de telecomunicacions de l’Administració que ofereix els serveis a tota la ciutadania.
c) El conjunt agrupat de tots els procediments administratius inventariats i classificats per unitats orgàniques que pertanyen a una administració.
d) El punt d’accés per a la ciutadania a les actuacions que pot realitzar amb l’Administració per mitjà d’una autenticació electrònica.

2. Quines actuacions i tràmits s’efectuen mitjançant la seu electrònica d’una administració pública?
a) Totes les actuacions i els tràmits referits a procediments o a serveis que requereixin la identificació de l'Administració pública i, si s’escau, la identificació o firma electrònica de les persones interessades.
b) Totes les actuacions i els tràmits referits a procediments que requereixin la identificació de l'Administració pública o aquells serveis que requereixin un assentament de registre d’entrada dins l'Administració pública i, si s’escau, la identificació o firma electrònica de la ciutadania.
c) Únicament aquelles actuacions i tràmits referits a procediments o a serveis que estiguin implantats sobre una plataforma de tramitació telemàtica. Aquelles actuacions o tràmits que no disposin de tramitació telemàtica, no tenen cabuda dins la seu electrònica.
d) Totes les actuacions i tràmits referits a procediments o a serveis que requereixin un assentament de registre d’entrada dins l'Administració pública i, si s’escau, la identificació o firma electrònica de la ciutadania.

3. Pot correspondre la titularitat d’una seu electrònica a més d’un organisme públic?
a) No, ja que sempre correspon a una administració pública.
b) No, pot correspondre a un organisme públic, però no a més d’un.
c) Sí, en l’àmbit de les seves competències.
d) Sí, sempre que en sigui titular, a la vegada, l’administració pública de la qual depèn.

4. Senyalau la resposta incorrecta, en matèria de seu electrònica:
a) L’establiment d’una seu electrònica comporta la responsabilitat del titular respecte de la integritat, la veracitat i l’actualització de la informació i els serveis als quals es pugui accedir a través de la seu.
b) Les seus electròniques han de disposar de sistemes que permetin sempre establir comunicacions segures.
c) Les seus electròniques han d’utilitzar, per identificar-se i garantir una comunicació segura amb aquestes seus, certificats reconeguts o qualificats d’autenticació de lloc web o un mitjà equivalent.
d) La publicació a les seus electròniques d’informacions, serveis i transaccions ha de respectar els principis d’accessibilitat i ús d’acord amb les normes establertes sobre això, els estàndards oberts i, si s’escau, aquells altres que siguin d’ús generalitzat per part dels ciutadans.

5. Cada administració pública ha de determinar les condicions i els instruments de creació de les seus electròniques amb subjecció, entre d’altres, als principis de:
a) Transparència, publicitat, responsabilitat, qualitat, seguretat, disponibilitat, accessibilitat, neutralitat i interoperabilitat.
b) Transparència, publicitat, responsabilitat, eficàcia, seguretat, disponibilitat, accessibilitat, coordinació i interoperabilitat.
c) Transparència, desconcentració, responsabilitat, eficàcia, seguretat, disponibilitat, accessibilitat, coordinació i interoperabilitat.
d) Transparència, publicitat, responsabilitat, qualitat, seguretat, disponibilitat, accessibilitat, coordinació i interoperabilitat.

6. En matèria de funcionament del sector públic per mitjans electrònics, es poden crear seus electròniques paral·leles?
a) No, aquest concepte no existeix.
b) Sí, per raons tècniques i organitzatives; a més, un cop creades es poden suprimir.
c) Sí, per raons tècniques i procedimentals; no obstant això, un cop creades no es poden suprimir.
d) No, la seu electrònica és única.

7. El procés per tal de crear una seu electrònica associada és:
a) La publicació de l’acte o la resolució de creació de la seu electrònica associada en el butlletí oficial que correspongui en funció de quina sigui l’administració pública titular de la seu.
b) La publicació en el directori del punt d’accés general electrònic que correspongui.
c) La seu electrònica associada no requereix cap acte o resolució de creació, ja que únicament es crea per raons tècniques i organitzatives.
d) Les respostes a) i b) són correctes.

8. No forma part dels elements obligatoris que han de constar en l’acte o resolució de creació d’una seu electrònica d’una administració pública:
a) La identificació del titular de l’òrgan responsable de la seu electrònica.
b) La identificació de l’òrgan o òrgans encarregats de la gestió i dels serveis posats a disposició en la seu.
c) La identificació de la direcció de la seu electrònica de referència de la seu electrònica o seu electrònica associada que es creï.
d) L’àmbit d’aplicació de la seu electrònica o seu electrònica associada.

9. Quina de les següents normes tècniques d’interoperabilitat fa referència a la interconnexió amb la seu electrònica?
a) Norma tècnica d’interoperabilitat del model de dades i condicions d’interoperabilitat dels registres de funcionaris habilitats.
b) Norma tècnica d’interoperabilitat del model de dades i condicions d’interoperabilitat dels registres electrònics d’apoderaments.
c) Norma tècnica d’interoperabilitat de les condicions d’ interconnexió amb les seus electròniques.
d) Les respostes a) i b) són correctes.

10. No forma part del contingut mínim que tota seu electrònica o seu electrònica associada ha de posar a disposició de les persones interessades:
a) La identificació de l’acte o disposició de creació.
b) L’accés a l’acte o disposició de creació.
c) L’àmbit d’aplicació de la seu electrònica o seu electrònica associada.
d) La identificació de l’adreça electrònica de referencia de la seu electrònica.

11. Quant a aspectes temporals, quin dels següents elements és un contingut mínim del qual ha de disposar tota seu electrònica?
a) La data oficial, així com el calendari de dies inhàbils a l’efecte de comprovar la validesa d’un registre.
b) La data i l’hora oficials, i, si s’escau, el calendari de dies inhàbils a l’efecte de comprovar la validesa d’un registre
c) El calendari de dies hàbils a l’efecte del còmput de terminis.
d) La data i l’hora oficials, així com el calendari de dies inhàbils a l’efecte del còmput de terminis.

12. Quina de les següents no forma part de la informació necessària que ha de publicar tota seu electrònica per a la seva correcta utilització?
a) Mapa de la seu o informació equivalent.
b) Especificació de l’estructura de navegació.
c) Especificació de les diferents seccions disponibles.
d) Mapa interactiu del menú.

13. El sistema de verificació dels certificats de la seu electrònica:
a) És un contingut que la seu pot posar a disposició de les persones interessades.
b) És un contingut mínim que tota seu electrònica o seu electrònica associada ha de posar a disposició de les persones interessades.
c) És un servei que la seu pot posar a disposició de les persones interessades.
d) És un servei mínim que tota seu electrònica o seu electrònica associada ha de posar a disposició de les persones interessades.

14. La data i l’hora oficials, com un element mínim que ha de formar part de la seu electrònica, amb quin organisme s’ha de sincronitzar?
a) Amb el Centre Espanyol de Predicció Metrològica.
b) Amb el Registre de Control Metrològic.
c) Amb el Reial Institut i Observatori de l’Armada.
d) Amb el Ministeri de Ciència i Tecnologia.

15. Qui és el responsable dels procediments que figurin a una seu electrònica associada a la qual s’hagi accedit a través d’un enllaç publicat a una seu electrònica?
a) El titular de la seu electrònica que conté l’enllaç, en tot cas.
b) El titular de la seu electrònica associada, en tot cas.
c) El titular de la seu electrònica associada, sense perjudici de la deguda diligència del titular de la seu electrònica que conté l’enllaç respecte de la incorporació dels continguts en aquesta seu.
d) Tant el titular de la seu electrònica que conté l’enllaç com el titular de la seu electrònica associada.

16. Una seu electrònica pot contenir procediments o serveis la competència dels quals correspongui a un òrgan d’una altra administració?
a) Sí, sempre que s’indiqui explícitament que el titular d’aquesta seu no es fa responsable de la integritat, veracitat i actualització del que faci referència a aquests procediments o serveis.
b) No, una seu només pot publicar procediments o serveis la competència dels quals sigui d’un òrgan de la mateixa administració.
c) Sí, tot i així, la responsabilitat de la integritat, veracitat i actualització del que faci referència a aquests procediments o serveis és del titular de la competència d’aquests procediments, sense perjudici de la deguda diligència del titular de la seu electrònica respecte de la incorporació dels continguts en aquesta seu.
d) No, si els vol publicar ha de posar un enllaç o vincle a la seu propietària dels procediments o serveis.

17. Si una administració pública opta per utilitzar un sistema de codi segur de verificació de documents en l’exercici d’actuacions automatitzades, aquest codi:
a) Ha de permetre en tot cas la comprovació de la integritat del document a la seu electrònica o seu electrònica associada corresponent, i si s’escau, al portal del registre electrònic general, mitjançant un procediment de verificació directe i gratuït per a les persones interessades.
b) Ha de permetre en tot cas la comprovació de la integritat del document a la seu electrònica o seu electrònica associada corresponent mitjançant un procediment de verificació directe i gratuït per a les persones interessades.
c) Ha de permetre en tot cas la comprovació de la integritat del document a la seu electrònica o seu electrònica associada corresponent, i si s’escau, amb el sistema de custòdia documental, mitjançant un procediment de verificació indirecte i gratuït per a les persones interessades.
d) Ha de permetre en tot cas la comprovació de la integritat del document a la seu electrònica o seu electrònica associada corresponent mitjançant un procediment de verificació indirecte i gratuït per a les persones interessades.

18. Senyalau la resposta incorrecta respecte de la relació de segells electrònics utilitzats per cada administració pública:
a) Aquesta relació ha d’incloure les característiques dels certificats electrònics.
b) Aquesta relació ha de ser pública i accessible per mitjans electrònics.
c) Aquesta relació s’ha de publicar a la seu electrònica o seu associada, i al portal d’internet corresponent.
d) Aquesta relació ha d’incloure les característiques dels prestadors que els expedeixen.

19. El nivell de seguretat en la identificació electrònica exigit en els procediments i serveis que gestiona una entitat que pertany al sector públic:
a) S’ha de definir i publicar a la seu electrònica.
b) S’ha de determinar sobre la base de l’accessibilitat universal, d’acord amb l’Esquema Nacional de Seguretat i la normativa corresponent.
c) S’ha de determinar sobre la base de l’anàlisi de riscs, d’acord amb l’Esquema Nacional d’Interoperabilitat i la normativa corresponent.
d) Les respostes a) i b) són correctes.

20. Quina normativa autonòmica regula la seu electrònica de l’Administració de la Comunitat Autònoma de les Illes Balears?
a) El Decret 113/2010, de 6 de novembre, d’accés electrònic als serveis públics del Govern de les Illes Balears.
b) El Decret 112/2012, de 5 de novembre, d’accés electrònic als serveis públics de l’Administració de la Comunitat Autònoma de les Illes Balears.
c) El Decret 113/2010, de 5 de novembre, d’accés electrònic als serveis públics de l’Administració de la Comunitat Autònoma de les Illes Balears.
d) El Decret 112/2012, de 6 de novembre, d’accés electrònic als serveis públics del Govern de les Illes Balears.

21. L’edició electrònica del Butlletí Oficial de les Illes Balears:
a) És un contingut mínim que ha de contenir la pàgina web de l’Administració de la Comunitat Autònoma de les Illes Balears.
b) Està contingut dins la seu electrònica de l’Administració de la Comunitat Autònoma de les Illes Balears, però no és un contingut obligatori que hagi de contenir la seu.
c) És un contingut mínim que ha de contenir la seu electrònica de l’Administració de la Comunitat Autònoma de les Illes Balears.
d) Té la seva pròpia seu electrònica i, per tant, no ha d’estar contingut dins la seu electrònica de l’Administració de la Comunitat Autònoma de les Illes Balears.

22. En una actuació administrativa automatitzada duta a terme mitjançant un sistema de signatura basat en un codi segur de verificació, com s’ha de garantir la interoperabilitat en les comunicacions de documents electrònics a altres òrgans, organismes o entitats?
a) Amb la superposició d’un segell electrònic al codi segur de verificació.
b) Amb un segell electrònic segur adjunt al document electrònic.
c) Amb la superposició d’una firma electrònica al codi segur de verificació.
d) Amb una firma electrònica del titular de l’òrgan competent que ha elaborat el document electrònic.

23. En matèria de sistemes de firma electrònica del personal al servei de les administracions públiques, com han de ser els certificats electrònics d’empleat públic?
a) Qualificats.
b) Ajustats al que estableix l’Esquema Nacional de Seguretat.
c) Ajustats a la legislació vigent en matèria d’identitat i firma electrònica.
d) Les respostes a) i c) són correctes.

24. Dins del conjunt de principis que el sector públic ha de respectar en les seves actuacions i relacions electròniques, què és el principi d’interoperabilitat?
a) La capacitat dels sistemes d’informació i, per tant, dels procediments als quals aquests donen suport, de compartir dades i possibilitar l’intercanvi d’informació entre si.
b) La capacitat dels sistemes d’informació i, per tant, dels procediments als quals aquests donen suport, de compartir informació i possibilitar l’intercanvi de dades entre si.
c) La capacitat dels sistemes d’informació i, per tant, dels procediments als quals aquests donen suport, de compartir dades o possibilitar l’intercanvi d’informació entre si.
d) La capacitat dels sistemes d’informació i, per tant, dels procediments als quals aquests donen suport, de compartir informació o possibilitar l’intercanvi de dades entre si.

25. Quin és l’òrgan tècnic de cooperació de les administracions públiques en matèria d’administració electrònica que assegura la compatibilitat i interoperabilitat del sistemes i aplicacions que empren les administracions públiques?
a) El Comitè Sectorial d’Administració Electrònica.
b) La Comissió Sectorial d’Administració Electrònica.
c) La Conferència Sectorial d’Administració Electrònica.
d) La Comissió Ministerial d’Administració Electrònica.

26. Quina de les següents funcions no desenvolupa la Comissió Sectorial d’Administració Electrònica?
a) Assegurar la compatibilitat dels sistemes emprats per les administracions públiques.
b) Preparar plans i programes conjunts d’actuació per impulsar el desenvolupament de l'Administració electrònica a Espanya.
c) Assegurar la interoperabilitat de les aplicacions emprades per les administracions públiques.
d) Assegurar la interconnexió entre les administracions públiques per proporcionar informació administrativa clara, actualitzada i inequívoca.

27. Quin és l’òrgan competent per garantir la interoperabilitat en matèria de ciberseguretat i criptografia?
a) Centre Criptogràfic Nacional, adscrit al Centre Nacional d’Intel·ligència.
b) Centre Criptològic Nacional, adscrit al Centre Nacional d’Interoperabilitat.
c) Centre Criptològic Nacional, adscrit al Centre Nacional d’Intel·ligència.
d) Centre Criptogràfic Nacional, adscrit al Centre Nacional d’Interoperabilitat.

28. Quina de les següents opcions no es considera un principi específic de l’Esquema Nacional d’Interoperabilitat?
a) L’enfocament de solucions multidimensionals.
b) El caràcter multilateral de la interoperabilitat.
c) La interoperabilitat com a element integrat amb la qualitat.
d) Totes les respostes són incorrectes.

29. En l’àmbit de l’Administració electrònica i d’acord amb la norma tècnica de l’expedient electrònic, senyalau l’opció incorrecta sobre l’índex electrònic d’un expedient electrònic:
a) L’índex electrònic ha de garantir la integritat de l’expedient electrònic.
b) L’índex electrònic ha de permetre la recuperació de l’expedient electrònic, sempre que calgui.
c) L’índex electrònic recull el conjunt de documents electrònics associats a l’expedient i es crea un cop l’expedient es tanca.
d) L’índex electrònic és un dels components de l’expedient electrònic.

30. En matèria d’interoperabilitat, com s’aprova una norma tècnica d’interoperabilitat?
a) Mitjançant una resolució.
b) Mitjançant una ordre ministerial.
c) Mitjançant un reial decret.
d) Mitjançant un acord del Consell de Ministres.

31. Quina de les següents opcions no és una norma tècnica d’interoperabilitat?
a) Catàleg d'estàndards.
b) Política de signatura electrònica i de certificats de l’Administració.
c) Relació de models de dades.
d) Reutilització de dades.

32. En l’àmbit de l’administració electrònica i d’acord amb la norma tècnica de digitalització de documents, quin és un dels requisits de la imatge electrònica?
a) La imatge electrònica ha de respectar la geometria del document d’origen en mida, sens perjudici que pugui tenir proporcions diferents.
b) La imatge electrònica no pot contenir caràcters o gràfics que no figurin al document d’origen.
c) La resolució màxima de la imatge electrònica ha de ser de 200 píxels per polzada.
d) La imatge electrònica ha d’aplicar els formats que s’estableixen per a fitxers d’imatge en la norma tècnica d’interoperabilitat del Catàleg de Formats Estàndards.

33. La xarxa SARA és la xarxa de comunicacions que s’estableix per tal de connectar i intercomunicar les administracions públiques espanyoles. On estan establertes les condicions perquè una administració pública pugui accedir-hi?
a) A l’Esquema Nacional d’Interoperabilitat.
b) A l’Esquema Nacional de Seguretat.
c) A una norma tècnica d’interoperabilitat.
d) A una guia d’aplicació d’una norma tècnica.

34. Senyalau la resposta correcta en relació amb les normes tècniques d'interoperabilitat:
a) El registre electrònic d'apoderaments està tractat en la mateixa norma tècnica d’interoperabilitat que tracta el registre electrònic general.
b) Hi ha una norma tècnica d’interoperabilitat que tracta el registre electrònic d'apoderaments.
c) Hi ha una norma tècnica d’interoperabilitat conjunta que tracta tant el registre electrònic d'apoderaments com el de funcionaris habilitats.
d) No hi ha cap norma tècnica d’interoperabilitat que tracti el registre electrònic d'apoderaments.

35. D'acord amb el Reial decret 203/2021, de 30 de març, pel qual s’aprova el Reglament d’actuació i funcionament del sector públic per mitjans electrònics, què no tracta la norma tècnica de model de dades per a l'intercanvi d'assentaments entre les entitats registrals?
a) Els aspectes funcionals i tècnics per a l'intercanvi d'assentaments registrals.
b) La gestió d'errors i excepcions.
c) La gestió d'annexos.
d) La digitalització.

36. D’acord amb la norma tècnica de document electrònic, quins són els components obligatoris d’un document electrònic?
a) Contingut, firma electrònica i metadades del document electrònic.
b) Contingut i metadades del document electrònic.
c) Contingut, índex electrònic, firma electrònica i metadades del document electrònic.
d) Contingut i segell electrònic de l’òrgan responsable del document.

37. En l’àmbit de l’Administració electrònica i d’acord amb la norma tècnica de document electrònic, quina de les opcions següents és un document administratiu electrònic?
a) Una factura presentada per un proveïdor en paper, conformada pel responsable del cap del Servei de Protecció d’Espècies amb una firma manuscrita i escanejada per generar un fitxer electrònic en format PDF.
b) Una resolució denegatòria de subvencions en matèria de desplaçaments interilles incorporada a un expedient electrònic creat pel gestor d’expedients electrònics corporatiu RIPEA i signada digitalment pel director general d’Esports a través del sistema de portafirmes corporatiu PORTAFIB integrat dins del mateix gestor d’expedients.
c) Un correu electrònic rebut a una bústia compartida del Servei de Personal Funcionari de la Direcció General de Funció Pública en el qual un opositor motiva justificadament dins del cos del correu la seva renúncia a l’ocupació d’un lloc de feina que se li ha oferit mitjançant una trucada telefònica.
d) Totes les respostes són correctes.

38. D’acord amb el Reial decret 203/2021, de 30 de març, pel qual s’aprova el Reglament d’actuació i funcionament del sector públic per mitjans electrònics, quina és la definició de sistema d'interconnexió de registres?
a) La infraestructura bàsica que permet l'intercanvi d'assentaments electrònics de registre entre les administracions públiques.
b) L'instrument que presta serveis d'interconnexió tècnica, organitzativa i jurídica entre sistemes d'informació per a un conjunt d'administracions públiques sota les condicions que aquestes administracions fixin.
c) La infraestructura que permet la integració, com a servei o com a producte, tant de caràcter horitzontal com sectorial, entre les diferents plataformes registrals de simplificació administrativa.
d) L'instrument que té per objecte definir la manera correcta d'intercanviar o emmagatzemar les dades d'un assentament registral i garantir-ne la seguretat, la conservació i la interoperabilitat.

39. D'acord amb la normativa del Reial decret 203/2021, de 30 de març, pel qual s’aprova el Reglament d’actuació i funcionament del sector públic per mitjans electrònics, les aplicacions per al tractament del registre electrònic general, hauran de permetre interoperabilitat amb les eines de gestió d'expedients?
a) Sí, en l'àmbit de l'Administració general de l'Estat.
b) No, la llei no fa referència a aquesta d'interoperabilitat.
c) Sí, en l'àmbit de totes les administracions públiques.
d) d) No, la llei recomana aquesta interoperabilitat, però no la requereix.

40. Quin protocol implementa la Plataforma d'Interoperabilitat de les Illes Balears?
a) SCSP (Substitució de Certificats en Suport Paper).
b) SICRES (Sistema d’Informació Comú de Registres d’Entrada i Sortida).
c) SPSC (Serveis de Plataforma per a Consultes Centralitzades).
d) SICRES (Sistema d’Informació Comú de Reutilització amb Estàndards Segurs).

41. De forma general, quina versió del protocol SCSP (Substitució de Certificats en Suport Paper) s’usa als serveis d’intercanvi de dades i documents entre administracions públiques?
a) La versió 1.
b) La versió 2.
c) La versió 3.
d) Les versions 2 o 3, d’acord amb les capacitats tècniques de l’agent cedent.

42. De quin organisme és el protocol que implementa la Plataforma d'Interoperabilitat de les Illes Balears?
a) Del Ministeri d’Hisenda i Administracions Públiques.
b) Del Ministeri d’Assumptes Econòmics i Transformació Digital.
c) Del Ministeri de Ciència i Innovació.
d) Del Ministeri d’Assumptes Exteriors, Unió Europea i Cooperació.

43. En matèria dels intercanvis intermediats de dades entre administracions públiques, quin és l’agent que col·labora en les tasques d’auditoria quan és requerit per a això, i facilita al cedent la informació o els documents necessaris per al control de les consultes?
a) El cedent
b) L’emissor.
c) El cessionari.
d) El requirent.

44. En matèria dels intercanvis intermediats de dades entre administracions públiques i referent a les autoritzacions d’accés als serveis, qui és l’agent que defineix la política d’auditoria i que fa auditories periòdiques sobre l’ús del sistema relatiu a les consultes de les seves dades?
a) El cedent
b) L’emissor.
c) El cessionari.
d) El requirent.

45. En matèria dels intercanvis intermediats de dades entre administracions públiques, quin agent actua com a emissor a la vegada que com a cedent?
a) Un cedent que facilita la cessió de les seves pròpies dades.
b) Un emissor que facilita la cessió de les seves pròpies dades.
c) Un cessionari que fa directament la consulta de les seves pròpies dades.
d) Un requirent que fa directament la consulta de les seves pròpies dades.

46. En matèria dels intercanvis intermediats de dades entre administracions públiques, quin agent ha de mantenir la traça de totes les peticions rebudes i les respostes generades?
a) El cedent
b) L’emissor.
c) El cessionari.
d) El requirent.

47. Dins de la xarxa corporativa del Govern de les Illes Balears, com es pot accedir a la Plataforma d'Interoperabilitat de les Illes Balears?
a) Amb usuari i contrasenya.
b) Amb qualsevol tipus de certificat digital.
c) Sense autenticació.
d) Totes les respostes són incorrectes.

48. A la Plataforma d'Interoperabilitat de les Illes Balears, quina és la tramitació per sol·licitar per a un usuari del Govern de les Illes Balears l’accés als serveis interessats?
a) Sol·licitar l’adhesió a un servei i l’alta com a usuari delegat de la Plataforma d'Interoperabilitat de les Illes Balears.
b) No cal cap tipus de sol·licitud específica, tots els empleats del Govern de les Illes Balears tenen accés a la Plataforma d'Interoperabilitat de les Illes Balears i als serveis.
c) Sol·licitar l’adhesió a un servei i l’alta com a usuari representant de la Plataforma d'Interoperabilitat de les Illes Balears.
d) No cal cap tipus de sol·licitud específica, amb l’usuari d’accés a la intranet corporativa es pot accedir directament a la Plataforma d'Interoperabilitat de les Illes Balears.

49. Quin tipus de llicenciament té el programari que implementa la Plataforma d'Interoperabilitat de les Illes Balears?
a) Creative Commons.
b) GPLv3 (General Public Lisence).
c) BSD (Berkeley Software Distribution).
d) MPL (Mozilla Public Lisence).

50. Senyalau la resposta correcta:
a) La Plataforma d'Interoperabilitat de les Illes Balears permet fer consultes simples i consultes complexes.
b) La Plataforma d'Interoperabilitat de les Illes Balears permet fer consultes múltiples, sempre que siguin per al mateix interessat.
c) La Plataforma d'Interoperabilitat de les Illes Balears permet fer consultes simples i consultes múltiples.
d) La Plataforma d'Interoperabilitat de les Illes Balears permet fer consultes simples, adjuntant un fitxer emplenat amb les dades de cada petició que es fa, i consultes múltiples, a través d’un formulari de dades.

51. Qui es pot adherir al conveni de col·laboració en matèria d’interoperabilitat telemàtica entre les administracions públiques de l’àmbit territorial de les Illes Balears?
a) És un conveni tancat, sense possibilitat d’adherir-s’hi.
b) Qualsevol administració pública de l’Estat espanyol.
c) Els organismes públics i les entitats de dret públic vinculats o dependents de les administracions públiques, en tot cas.
d) Totes són incorrectes.

52. Com s’ha de fer l’adhesió d’un nou òrgan al conveni de col·laboració en matèria d’interoperabilitat telemàtica entre les administracions públiques de l’àmbit territorial de les Illes Balears?
a) Mitjançant la tramesa d’una sol·licitud a la Direcció General de Modernització i Administració Digital, juntament amb un certificat de l’òrgan corresponent de l’adopció de la decisió de l’adhesió.
b) Mitjançant la tramesa d’una sol·licitud a la Conselleria de Fons Europeus, Universitat i Cultura, juntament amb un certificat de la Direcció General de Modernització i Administració Digital que autoritza tècnicament aquesta adhesió.
c) Mitjançant una resolució del conseller de Fons Europeus, Universitat i Cultura en la qual s’autoritza l’adhesió del nou òrgan al conveni.
d) Mitjançant una resolució del conseller de Fons Europeus, Universitat i Cultura en la qual s’autoritza l’adhesió del nou òrgan al conveni, amb un informe previ vinculant de la Comissió Superior de Sistemes d’Informació en Tecnologia i Comunicacions que depèn de la Direcció General de Modernització i Administració Digital.

53. Qui no forma part de la Comissió de Seguiment del conveni de col·laboració en matèria d’interoperabilitat telemàtica entre les administracions públiques de l’àmbit territorial de les Illes Balears?
a) El coordinador del Departament de Noves Tecnologies del Consell de Formentera.
b) El director general de Modernització i Administració Digital de la Comunitat Autònoma de les Illes Balears.
c) El cap de la Secció de Sistemes d’Informació i Seguretat del Consell d’Eivissa.
d) Tots els anteriors càrrecs en formen part.

54. Segons el conveni de col·laboració en matèria d’interoperabilitat telemàtica entre les administracions públiques de l’àmbit territorial de les Illes Balears, quines actuacions es compromet a dur a terme la Direcció General de Modernització i Administració Digital?
a) Gestionar la Plataforma d’Intermediació de les Illes Balears (PINBAL).
b) Establir i fixar els protocols d’actuació i els òrgans adequats per proveir eficientment d’informació les sol·licituds enviades mitjançant la plataforma.
c) Allotjar la plataforma d’interoperabilitat de les Illes Balears.
d) Mantenir i millorar la plataforma d’intermediació de les Illes Balears.

55. En matèria d’interoperabilitat telemàtica, què són els serveis propis?
a) Són aquells que permeten als ens adscrits al conveni de col·laboració en matèria d’interoperabilitat telemàtica entre les administracions públiques de l’àmbit territorial de les Illes Balears, compartir i intercanviar informació mitjançant la Plataforma d'Interoperabilitat de les Illes Balears.
b) Són aquells serveis que ofereix l’Administració general de l’Estat i que es poden consultar mitjançant la Plataforma d'Interoperabilitat de les Illes Balears.
c) Són aquells serveis per a la consulta dels quals no cal accedir a la Plataforma d'Interoperabilitat de les Illes Balears, ja que són accessibles directament a través de la Intranet.
d) Són aquells serveis de verificació i consulta de dades prestades per un òrgan de la mateixa Administració pública.

56. A la Plataforma d’Interoperabilitat de les Illes Balears i fent ús del servei de consulta de grau i nivell de dependència que ofereix l’Institut de Majors i Serveis Socials (IMSERSO), quina de les dades següents no s’obté de la consulta?
a) Número de l’expedient en vigor i estat de la resolució.
b) Grau i nivell de dependència, i tipus de dependència reconeguda.
c) Data de reconeixement.
d) Totes les respostes són correctes.

57. Com s’aprova la norma tècnica d’interoperabilitat de protocols d’intermediació de dades?
a) Mitjançant la Resolució de 28 de juny de 2010 de la Secretaria d’Estat d’Administracions Públiques.
b) Mitjançant el Reial decret 4/2010, de 8 de gener de 2010.
c) Mitjançant la Resolució de 28 de juny de 2012 de la Secretaria d’Estat d’Administracions Públiques.
d) Mitjançant el Reial decret 203/2010 de 30 de març de 2021.

58. Indicau la resposta incorrecta en relació amb l’aportació de documents per part de les persones interessades:
a) L’Administració de la Comunitat Autònoma de les Illes Balears no ha d’exigir l’aportació de documents si aquests documents estan incorporats a la carpeta documental.
b) Les administracions públiques no han d’exigir a la ciutadania la presentació de documentació si aquesta consta en el Catàleg de simplificació documental.
c) Els interessats tenen dret a no aportar documents que ja estiguin en poder de l’Administració actuant.
d) Les còpies que aportin els interessats en el procediment administratiu tenen eficàcia, exclusivament, en l’àmbit de l’activitat de les administracions públiques.

59. Indicau la resposta correcta en relació amb l’aportació de documents en un procediment administratiu:
a) Els ciutadans han d’aportar les dades i els documents que exigeixen les administracions públiques d’acord amb el que disposa la normativa aplicable.
b) Els interessats han d’aportar les dades i els documents que exigeixen les administracions públiques d’acord amb el que disposa la normativa aplicable.
c) Els interessats han d’aportar les dades i els documents que exigeixen les administracions públiques.
d) Els ciutadans han d’aportar les dades i els documents que exigeixen les administracions públiques.

60. En relació amb els documents que l’interessat no ha d’aportar a un procediment, com ha d’obtenir l’Administració actuant aquestes dades que estan en poder d’una altra administració?
a) Mitjançant la consulta en les plataformes d’intermediació de dades o un altre sistema electrònic habilitat a l’efecte, per aquest ordre.
b) Mitjançant els sistemes electrònics habilitats a l’efecte, la consulta a les plataformes d’intermediació de dades o les xarxes corporatives, indistintament.
c) Mitjançant les xarxes corporatives, la consulta a les plataformes d’intermediació de dades o altres sistemes electrònics habilitats a l’efecte, per aquest ordre.
d) Mitjançant la plataforma d’intermediació de dades i, quan no se’n tengui, la tramesa d’oficis amb el sistema VALIB.

61. Indicau la resposta correcta. En quins casos l’interessat no es pot oposar que l’Administració actuant obtengui les dades en poder d’una altra administració?
a) Quan l’aportació del document s’exigeix en el marc de l’exercici de potestats sancionadores.
b) Quan l’aportació del document s’exigeix en el marc de l’exercici de potestats tributàries.
c) Quan l’aportació del document s’exigeix en el marc de l’exercici de potestats d’inspecció.
d) Les respostes a) i c) són correctes.

62. Indicau la resposta incorrecta:
a) Les administracions públiques poden exigir la presentació de documents originals als interessats, en determinats casos.
b) Les administracions públiques no poden exigir, en cap cas, la presentació de documents originals als interessats.
c) Excepcionalment, la normativa reguladora del procediment pot establir l'exigència de presentar documents originals als interessats.
d) Les respostes a) i c) són correctes.

63. Si un ciutadà que té la condició d’interessat en un procediment no vol aportar un determinat document pel fet d’haver-lo presentat abans davant una altra administració:
a) Ha d’indicar el dia i l’hora en què va presentar el document davant l’altra administració.
b) Ha d’indicar quan, on i per què va presentar el document davant l’altra administració.
c) Ha d’indicar en quin moment i davant quin òrgan administratiu va presentar el document.
d) Ha d’indicar davant quin òrgan administratiu va presentar el document.

64. En relació amb el dret a no aportar documents a l’Administració pública:
a) És un dret dels ciutadans que tenen reconeguda la condició d’interessats en el procediment.
b) És un dret dels ciutadans, en general.
c) És un dret de les persones interessades.
d) Les respostes a) i c) són correctes.

65. Es pot oposar un interessat a aportar determinada documentació en el procediment administratiu?
a) No, els interessats han d’aportar al procediment les dades i els documents que exigeixen les administracions públiques d’acord amb el que estableix la normativa aplicable.
b) Sí, en qualsevol cas.
c) Hi ha casos en què l’interessat té dret a no aportar documents.
d) Les respostes a) i c) són correctes.

66. Si un interessat té dret a no aportar un determinat document en el procediment perquè aquest document està en poder d’una altra administració:
a) L’administració actuant ha de consultar les dades per mitjans telemàtics, sempre que tengui el consentiment exprés de l’interessat.
b) L’administració actuant ha de consultar les dades per mitjans telemàtics, sempre que tengui el consentiment tàcit de l’interessat.
c) L’administració actuant ha de consultar les dades per mitjans telemàtics, encara que l’interessat s’hi oposi.
d) L’administració actuant ha de consultar les dades per mitjans telemàtics, excepte que l’interessat s’hi oposi.

67. Quan l’administració actuant ha de recaptar un document en poder d’una altra administració presentat per l’interessat en un procediment anterior i no el pot aconseguir:
a) L’interessat està obligat a presentar novament el document.
b) Si l’interessat és una persona jurídica, pot requerir-la perquè presenti novament el document.
c) Excepcionalment, pot requerir novament el document a l’interessat.
d) No pot requerir novament el document a l’interessat.

68. Indicau la resposta correcta. Amb caràcter general, el ciutadà està obligat a presentar els documents davant una administració quan:
a) Hi hagi un procediment administratiu.
b) S’oposi a la consulta de les dades per part de l’administració actuant.
c) L’exigeixi una administració pública d’acord amb la normativa aplicable.
d) Totes les respostes són correctes.

69. Excepcionalment, quan la rellevància del document en el procediment ho exigeixi o hi hagi dubtes derivats de la qualitat de la còpia:
a) L’administració pública actuant no pot requerir l’interessat perquè aporti més documentació.
b) L’administració pública actuant pot requerir l’interessat perquè exhibeixi el document original, per la qual cosa li ha de sol·licitar motivadament l’acarament de les còpies.
c) L’Administració pública actuant pot requerir l’interessat perquè presenti novament una còpia del document.
d) L’administració pública actuant pot requerir l’interessat perquè comparegui davant les oficines públiques.

70. Quan pot l’òrgan instructor d’un procediment requerir a l’interessat perquè aporti un document original?
a) Excepcionalment, quan la còpia aportada per l’interessat és de molt mala qualitat i en té dubtes sobre el contingut.
b) Amb caràcter general, quan es tracta d’un document clau per resoldre el procediment.
c) Quan l’interessat hagi aportat la documentació en paper i aquesta documentació no està digitalitzada.
d) Totes les respostes són correctes.

71. Indicau la resposta correcta en relació amb l’aportació de documents per part dels interessats:
a) Els documents que aportin els interessats al procediment administratiu, tant originals com còpies, tenen eficàcia en l’àmbit de l’activitat de les administracions públiques.
b) Les còpies que aportin els interessats al procediment administratiu tenen eficàcia exclusivament en l’àmbit de l’activitat de les administracions públiques.
c) Els documents que aportin els interessats al procediment administratiu tenen eficàcia exclusivament en l’àmbit de l’activitat de les administracions públiques.
d) Les còpies que aportin els ciutadans tenen eficàcia davant qualsevol administració pública.

72. Assenyalau la resposta correcta en relació amb el Catàleg de simplificació documental:
a) El Catàleg conté documents dels interessats l’aportació dels quals no és obligatòria en el procediment administratiu.
b) El Catàleg contribueix a fer efectiu el dret de les persones interessades a no aportar documentació elaborada per les administracions públiques.
c) Els documents inclosos en el Catàleg són susceptibles de ser consultats a través de plataformes interoperables.
d) Totes les respostes són correctes.

73. En quin any es va crear el Catàleg de simplificació documental?
a) El 2013.
b) El 2011.
c) El 2015.
d) El 2017.

74. En el moment d’entrar en vigor el Catàleg de simplificació documental, respecte de quins documents es va suprimir l’obligació de presentar-los?
a) Obligacions tributàries davant la hisenda autonòmica.
b) Dades de residència.
c) Dades d’identitat.
d) Totes les respostes són correctes.

75. Amb caràcter general, l’Administració de la Comunitat Autònoma de les Illes Balears no ha d’exigir als interessats la presentació de documentació quan:
a) Es tracti de documents originals.
b) Es tracti de documents en poder d’un ajuntament.
c) Es tracti de documents aportats anteriorment per l’interessat.
d) Totes les respostes són correctes.

