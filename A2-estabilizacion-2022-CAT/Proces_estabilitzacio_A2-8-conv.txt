1. D'acord amb el Codi civil, les normes jurídiques contingudes en els tractats internacionals:
a) No tenen aplicació directa a Espanya.
b) Encara que no poden arribar a tenir aplicació directa a Espanya, tenen caràcter informador de l'ordenament jurídic intern.
c) Són d'aplicació directa a Espanya des de la signatura del tractat internacional corresponent.
d) No són d'aplicació directa a Espanya mentre no hagin passat a formar part de l'ordenament intern mitjançant la publicació íntegra en el Butlletí Oficial de l'Estat.

2. Quina de les matèries següents és regulable per mitjà d’un decret llei?
a) El règim de les comunitats autònomes.
b) El dret electoral general.
c) Els drets, els deures i les llibertats dels ciutadans que es regulen en el títol I de la Constitució.
d) Cap de les matèries anteriors és regulable mitjançant un decret llei.

3. Quan s'aplica el costum com a font de dret?
a) A falta de llei aplicable, sempre que no sigui contrària a la moral o a l'ordre públic, i que resulti provada.
b) Quan sigui d'aplicació per raó de la matèria.
c) En qualsevol cas, encara que hi hagi una llei aplicable.
d) Quan no hi hagi principis generals del dret aplicables al cas.

4. Les disposicions administratives que contradiguin el que estableix una norma de caràcter superior:
a) Són nul·les de ple dret.
b) Han de ser adaptades.
c) Han de ser recorregudes davant el Tribunal Suprem.
d) Són anul·lades per les Corts Generals.

5. Quin article del Codi civil estableix les fonts del dret?
a) Cap.
b) L'article 1.
c) L'article 18.
d) L'article 35.

6. De conformitat amb la Constitució espanyola, els estatuts d'autonomia són:
a) La norma institucional bàsica de cada comunitat autònoma.
b) Una llei orgànica estatal.
c) Part integrant de l'ordenament jurídic de l'Estat.
d) Totes les respostes anteriors són correctes.

7. La Constitució espanyola estableix que la reforma dels estatuts s'ajustarà al procediment que s’hi estableixi i requerirà, en tot cas:
a) L’aprovació del Congrés, mitjançant una llei ordinària.
b) L’aprovació de les Corts Generals per majoria simple, amb un dictamen previ favorable del Consell d'Estat.
c) L’aprovació de les Corts Generals, mitjançant una llei orgànica.
d) L’aprovació de les Corts Generals, mitjançant una llei ordinària.

8. El principi de legalitat s’estableix en la Constitució en:
a) L'article 1.
b) L'article 9.
c) L'article 103.
d) Les respostes a) i b) són correctes.

9. En cas de necessitat extraordinària i urgent, el Govern pot dictar disposicions legislatives provisionals que adopten la forma de:
a) Decret legislatiu.
b) Llei de bases.
c) Decret llei.
d) Llei marc.

10. Les disposicions dictades pels ministres es publiquen amb la denominació:
a) D’ordre.
b) D’ordre ministerial.
c) De decret.
d) De decret ministerial.

11. El principi de jerarquia de les fonts del dret administratiu:
a) Determina la invalidesa de la norma inferior que contradigui el que disposa la superior.
b) Es regula en l'article 9.3 de la Constitució.
c) No s'aplica en les relacions entre les lleis ordinàries i les orgàniques.
d) Totes les respostes anteriors són correctes.

12. El principi de reserva de llei significa:
a) Que la llei se situa en la posició més elevada de la piràmide normativa.
b) Que no és possible negar-se a l'aplicació o el compliment de la llei.
c) Que l'enjudiciament de la llei competeix en exclusiva als tribunals o hi està reservat.
d) Que determinades matèries establertes per la Constitució només poden ser regulades per una norma amb rang legal.

13. Els principis generals del dret:
a) Són font indirecta.
b) Tenen un valor normatiu superior al costum.
c) Són font d'aplicació a falta de llei i costum, sense perjudici del seu caràcter informador de l'ordenament jurídic.
d) Tenen un valor normatiu superior al costum, sense perjudici del seu caràcter informador de l'ordenament jurídic.

14. En relació amb els decrets llei:
a) Són aprovats pel Consell de Ministres.
b) Són aprovats pel Consell de Ministres, amb l’autorització prèvia del Congrés.
c) Són aprovats pel Consell de Ministres, amb l’autorització prèvia de les Corts Generals.
d) Són aprovats pel president del Govern, amb la deliberació prèvia del Consell de Ministres i la consulta al Congrés.

15. En la llei marc:
a) Es fixen els principis per harmonitzar les disposicions normatives de les comunitats autònomes quan ho exigeixi l'interès general.
b) Es transfereixen facultats de titularitat estatal a les comunitats autònomes, mitjançant una llei orgànica.
c) S'estableix la modalitat de control de les Corts Generals sobre determinades normes legislatives de les comunitats autònomes.
d) Pot atorgar-se una delegació legislativa al Govern perquè harmonitzi actuacions autonòmiques quan així ho exigeixi l'interès general.

16. L'aprovació, modificació o derogació d'una llei orgànica exigeix:
a) La majoria absoluta del Congrés.
b) La majoria absoluta del Senat.
c) La majoria absoluta de les Corts.
d) La majoria simple del Congrés, en votació final sobre el conjunt del projecte.

17. La delegació legislativa efectuada per les Corts Generals en favor del Govern, amb la finalitat de formar un text articulat, haurà de fer-se:
a) A través d'una llei marc.
b) A través d'una llei bàsica.
c) A través d'una llei ordinària.
d) A través d'una llei de bases.

18. L'Estatut d'autonomia ha de contenir:
a) La delimitació del territori de la comunitat autònoma.
b) La denominació, l’organització i la seu de les institucions autonòmiques pròpies.
c) La denominació de la comunitat autònoma.
d) Totes les respostes anteriors són correctes.

19. D'acord amb l'article 149.3 de la Constitució, quines normes prevalen en cas de conflicte entre les d'una comunitat i les de l'Estat?
a) Sempre les de l'Estat.
b) Sempre les de la comunitat.
c) Les de l'Estat, tret que la matèria estigui atribuïda exclusivament a la comunitat.
d) Les de la comunitat, tret que la matèria estigui atribuïda exclusivament a l'Estat.

20. D'acord amb la Constitució, són lleis orgàniques les relatives:
a) Al règim de les comunitats autònomes.
b) Al desenvolupament dels drets fonamentals i de les llibertats públiques.
c) Al règim electoral general.
d) Les respostes b) i c) són correctes.

21. D'acord amb la Constitució, els decrets llei:
a) Hauran de ser sotmesos immediatament a debat i votació de la totalitat al Congrés en el termini de quinze dies des de la promulgació.
b) No podran afectar els drets fonamentals i les llibertats públiques.
c) Hauran de ser sotmesos immediatament a debat i votació de la totalitat al Congrés en el termini dels vint dies següents a la promulgació.
d) Durant el termini per a la  convalidació o derogació, les Corts podran tramitar-los com a projecte de llei pel procediment d'urgència.

22. En relació amb la supletorietat del dret estatal respecte de l'autonòmic, l'article 149.3 de la Constitució estableix que:
a) El dret estatal serà, en tot cas, supletori del de les comunitats autònomes.
b) Només serà supletori del dret de les comunitats autònomes en el cas que aquestes no hagin legislat sobre les seves competències assumides.
c) El dret estatal només serà supletori quan així ho estableixi una norma amb rang de llei.
d) Serà supletori del dret de les comunitats autònomes excepte en les matèries de competència exclusiva d'aquestes.

23. Segons la Constitució espanyola:
a) El Congrés podrà delegar al Govern la potestat de dictar normes amb rang de llei sobre matèries determinades, excepte les que s'hagin d'aprovar amb una llei orgànica.
b) El Senat, com a cambra de representació territorial, podrà delegar al Govern la potestat de dictar normes amb rang de llei sobre la distribució territorial de l'Estat.
c) Les Corts Generals podran delegar al Govern la potestat de dictar normes amb rang de llei sobre el desenvolupament dels drets fonamentals i les llibertats publiques, sobre el règim electoral general i sobre les altres matèries previstes en la Constitució.
d) Les Corts Generals podran delegar al Govern la potestat de dictar normes amb rang de llei sobre matèries determinades no incloses en l'article 81.

24. Els reglaments dictats pel president del Govern es publiquen amb la denominació de:
a) Reials decrets del president del Govern.
b) Decrets del president.
c) Decrets de Presidència.
d) Reials decrets.

25. D'acord amb el Codi civil, amb relació a les fonts del dret:
a) El costum només regirà a falta d’una llei aplicable, sempre que no sigui contrària a la moral o a l'interès social i que resulti provada.
b) La jurisprudència complementarà l'ordenament jurídic amb la doctrina que, de manera reiterada, estableixi el Tribunal Suprem en interpretar i aplicar la llei i el costum.
c) Els principis generals del dret s'apliquen a falta de llei, sense perjudici del seu caràcter informador de l'ordenament jurídic.
d) La jurisprudència complementarà l'ordenament jurídic amb la doctrina que, de manera reiterada, estableixi el Tribunal Suprem en interpretar i aplicar la llei, el costum i els principis generals del dret.

26. Les matèries que han de ser desenvolupades per mitjà d’una llei orgànica es contenen en la Constitució en:
a) L'article 9.
b) L'article 82.
c) L'article 81.
d) L'article 84.

27. Els decrets llei són convalidats:
a) Pel Congrés dels Diputats.
b) Pel Senat.
c) Per les Corts Generals.
d) Pel Govern.

28. El termini per convalidar un decret llei és de:
a) Vint dies.
b) Quinze dies.
c) Un mes.
d) Trenta dies.

29. Les disposicions del Govern que contenen legislació delegada es denominen:
a) Decrets lleis.
b) Lleis de delegació.
c) Decrets legislatius.
d) Decrets.

30. Una llei estatal que conté els principis necessaris per harmonitzar les disposicions normatives de les comunitats autònomes en una matèria és:
a) Una llei orgànica.
b) Una llei d'harmonització.
c) Una llei de bases.
d) Una llei de delegació.

31. En relació amb el procediment de l'elaboració de les lleis que es preveu en la Constitució:
a) El rei sancionarà en el termini de quinze dies les lleis aprovades per les Corts Generals, i les promulgarà i n’ordenarà la publicació immediata.
b) El rei sancionarà en el termini de vint dies les lleis aprovades per les Corts Generals, i les promulgarà i n’ordenarà la publicació immediata.
c) El rei sancionarà en el termini de trenta dies les lleis aprovades per les Corts Generals, i les promulgarà i n’ordenarà la publicació immediata.
d) El president del Govern, en nom del rei, sancionarà en el termini de quinze dies les lleis aprovades per les Corts Generals, i les promulgarà i n’ordenarà la publicació immediata.

32. Pel que fa a la regulació disposada en la Constitució respecte dels decrets legislatius:
a) La delegació legislativa haurà d'atorgar-se mitjançant una llei ordinària quan l’objecte sigui la formació de texts articulats o mitjançant una llei de bases quan es tracti de refondre diversos texts legals en un de sol.
b) Les Corts Generals podran delegar al Govern la potestat de dictar normes amb rang de llei, inclosa la regulació de les possibles formes de col·laboració financera entre les comunitats autònomes i l'Estat.
c) La delegació legislativa haurà d'atorgar-se al Govern de forma expressa per a una matèria concreta i amb fixació del termini d’exercici. La delegació s'esgota per l'ús que en faci el Govern mitjançant la publicació de la norma corresponent.
d) La delegació legislativa haurà d'atorgar-se mitjançant una llei orgànica quan l’objecte sigui la formació de texts articulats o per una llei de bases quan es tracti de refondre diversos texts legals en un de sol.

33. Indicau la resposta correcta:
a) Les Corts Generals, en matèria de competència estatal, podran atribuir a totes o a alguna de les comunitats autònomes la facultat de dictar, per a si mateixes, normes legislatives en el marc dels principis, les bases i les directrius que fixi una llei estatal.
b) Les Corts Generals, en matèria de competència estatal, podran atribuir a totes o a alguna de les comunitats autònomes la facultat de dictar, per a si mateixes, normes legislatives en el marc dels principis, les bases i les directrius que fixi una llei de bases.
c) El Govern, en matèria de competència estatal, podrà atribuir a totes o a alguna de les comunitats autònomes la facultat de dictar, per a si mateixes, normes legislatives en el marc dels principis, les bases i les directrius que fixi una llei estatal.
d) El Congrés, en matèria de competència estatal, podrà atribuir a totes o a alguna de les comunitats autònomes la facultat de dictar, per a si mateixes, normes legislatives en el marc dels principis, les bases i les directrius que fixi una llei estatal.

34. Segons el que disposa la Constitució, les lleis de bases podran:
a) Autoritzar la modificació de la llei de bases.
b) Facultar per dictar normes amb caràcter retroactiu.
c) Facultar per refondre diversos texts legals en un de sol.
d) Facultar per a la formació de texts articulats.

35. Les resolucions dels ministres es denominen:
a) Resolucions ministerials.
b) Ordres ministerials.
c) Decrets ministerials.
d) Totes les respostes anteriors són correctes.

36. Senyalau la resposta incorrecta:
a) La iniciativa legislativa l'exerciran els òrgans de govern de les comunitats autònomes en els termes que estableixen la Constitució i els seus corresponents estatuts d'autonomia.
b) El Govern de la nació podrà aprovar reials decrets llei i reials decrets legislatius en els termes que preveu la Constitució.
c) Els òrgans de govern de les comunitats autònomes no podran aprovar normes equivalents a reials decrets lleis i reials decrets legislatius en el seu àmbit territorial.
d) Cap de les respostes anteriors és correcta.

37. Els reglaments independents es caracteritzen per ser:
a) Els que regulin matèries sobre les quals la Constitució ha previst expressament una reserva reglamentària.
b) Aquells que regulin matèries en què no s’ha produït una regulació prèvia per llei i que no estan protegides per reserva material de llei.
c) Els que regulin matèries sobre les quals la Constitució ha previst expressament una reserva reglamentària, així com aquells que regulin matèries en què no s’ha produït una regulació prèvia per llei i que no estan protegides per reserva material de llei.
d) A Espanya no poden haver-hi reglaments independents, atès que la Constitució no ha previst expressament una reserva reglamentària.

38. Els reglaments executius són els que:
a) Regulen matèries en les quals no s’ha produït una regulació prèvia per llei i que no estan protegides per reserva material de llei.
b) Desenvolupen i complementen una llei.
c) Dicta l’Administració per fer front a riscs extraordinaris, suspenent la vigència dels lleis als que contradiuen mentre duri la situació d’emergència.
d) Els que regulen matèries sobre les quals la Constitució espanyola ha previst una reserva reglamentària.

39. L'autorització al Govern de la nació per dictar un text refós ha d'efectuar-se a través:
a) D’una llei ordinària.
b) D’una decret legislatiu.
c) D’una llei orgànica.
d) D’un decret llei.

40. Un decret llei del Govern de la nació no pot afectar:
a) El sistema tributari.
b) Els pressuposts generals de l'Estat.
c) El règim de drets, deures i llibertats del títol I de la Constitució espanyola.
d) Cap de les respostes anteriors és correcta.

41. Per aplicar un costum a falta d'un principi general del dret:
a) No pot atemptar contra la moral.
b) Ha de ser provat.
c) No pot anar en contra de l'ordre públic.
d) Cap de les respostes anteriors són correctes, perquè s'aplica sempre abans que el principi general del dret.

42. De conformitat amb la Constitució espanyola, les administracions públiques no actuen d'acord amb el principi de:
a) Coordinació.
b) Jerarquia.
c) Desconcentració.
d) Delegació.

43. Els reglaments són disposicions normatives:
a) De caràcter general.
b) De rang inferior a la Llei.
c) Que emanen del poder executiu en virtut de la seva potestat reglamentària.
d) Totes els respostes anteriors són correctes.

44. Indicau quina de les respostes següents és la incorrecta amb relació als reglaments:
a) El control de les normes reglamentàries dictades per l’Administració de la Comunitat Autònoma dels Illes Balears correspon a la jurisdicció contenciosa administrativa.
b) L’entrada en vigor dels reglaments aprovats pel Govern de la nació requereix la publicació íntegra en el Butlletí Oficial de l’Estat.
c) D’acord amb la Llei 1/2019, de 31 de gener, del Govern de les Illes Balears, en casos d’urgència i de forma excepcional, l’entrada en vigor de determinats reglaments aprovats pel Consell de Govern requereix únicament la publicació d’un extracte en el Butlletí Oficial de les Illes Balears.
d) Els reglaments dictats per les entitats locals no s’han de publicar en el butlletí oficial que correspongui.

45. Els reglaments es poden definir com a:
a) Qualsevol disposició jurídica de caràcter singular dictada per l’Administració pública i subordinada a la llei.
b) Qualsevol disposició jurídica dictada pel Govern i l’Administració en virtut de la delegació normativa efectuada al seu favor per les Corts Generals.
c) Qualsevol disposició jurídica de caràcter general dictada pel Govern i l’Administració pública, subordinada a la llei.
d) Qualsevol disposició administrativa dictada en el si d’un procediment, amb efecte erga omnes.

46. D’acord amb la Llei 1/2019, de 31 de gener, del Govern de les Illes Balears, senyalau l’ordre jeràrquic correcte:
a) Primer els decrets aprovats pel Consell de Govern, i segon les ordres dels consellers.
b) Primer els decrets dels consellers, i segon les resolucions dels consellers.
c) Primer els decrets aprovats pel Consell de Govern o pel president, i segon les ordres dels consellers.
d) Cap de les respostes anteriors és la correcta.

47. Les normes es poden ordenar jeràrquicament de la forma següent:
a) Constitució, lleis i normes amb rang de llei, reglaments, principis generals del dret i costums.
b) Constitució, lleis i normes amb rang de llei, reglaments, costums i principis generals del dret.
c) Constitució, reglaments, lleis i normes amb rang de llei i costums.
d) Constitució, lleis, reglaments, normes amb rang de llei i costums.

48. Senyalau quina de les següents frases és la incorrecta:
a) La supremacia formal implica que la Constitució no pot ser modificada ni derogada per cap altra norma.
b) Quant a la norma, la Constitució gaudeix d'una posició de supremacia normativa en un doble pla, material i formal.
c) La Constitució es sobreposa als ciutadans, a tots els poders públics i, per tant, a totes les normes de qualsevol naturalesa que d'aquests dimanen.
d) La Constitució és un poder constituït, els altres poders són mers poders constituents.

49. Quin article de la Constitució està dedicat a la irretroactivitat de les disposicions sancionadores desfavorables o restrictives de drets individuals?
a) L'article 9.3.
b) L'article 9.2.
c) L'article 9.4.
d) L'article 10.

50. Quants components ha de tenir la delegació autonòmica encarregada de la defensa d'una proposició de llei autonòmica en el Congrés?
a) Mínim dos.
b) Tres.
c) Quatre.
d) Màxim tres.

51. Quin és el nombre de signatures necessari per a l'exercici de la iniciativa legislativa popular?
a) No menys de 500.000 signatures acreditades.
b) 500.000 signatures acreditades.
c) Més de 600.000 signatures acreditades.
d) 600.000 signatures acreditades.

52. En quina de les següents matèries és procedent la iniciativa legislativa popular?
a) En matèries tributàries.
b) En matèries de caràcter internacional.
c) En matèries relatives a la prerrogativa de gràcia.
d) Cap de les matèries anteriors poden ser objecte d'una iniciativa legislativa popular.

53. Pot el Govern subdelegar la facultat de dictar legislació delegada?
a) En cap cas.
b) Sí, sempre que ho autoritzi la llei de delegació.
c) Sí, sempre que delegui en autoritats administratives.
d) No, tret que delegui en òrgans administratius.

54. Un estatut d'autonomia ha de ser aprovat:
a) Per llei ordinària.
b) Per llei orgànica.
c) Per reial decret.
d) Per decret llei.

55. Indicau la resposta incorrecta relativa al reglament de necessitat:
a) El reglament de necessitat implica la suspensió de la legalitat establerta.
b) El reglament de necessitat té caràcter transitori en l’ordenament jurídic.
c) El reglament de necessitat només es pot dictar per raó de la concurrència de circumstàncies extraordinàries.
d) El reglament de necessitat té caràcter de permanència en l’ordenament jurídic.

56. Quin altre principi, a més del de jerarquia normativa, hem de tenir en compte per explicar la relació entre les diferents fonts de l'ordenament?
a) Principi de cooperació.
b) Principi de col·laboració.
c) Principi de coordinació.
d) Principi de competència.

57. No ha de ser regulat per llei orgànica:
a) El dret de propietat.
b) El dret de reunió.
c) El règim electoral general.
d) El dret de vaga.

58. Jeràrquicament, la llei orgànica:
a) És superior a la llei ordinària.
b) Té el mateix rang que la llei ordinària.
c) Té el mateix rang que la Constitució.
d) Té rang inferior al decret llei.

59. Poden les assemblees de les comunitats autònomes remetre a les Corts Generals proposicions de llei?
a) No, en cap cas.
b) Sí, al Congrés i al Senat.
c) Sí, però només a la Mesa del Senat, que és la cambra de representació territorial.
d) Sí, però només a la Mesa del Congrés.

60. D’acord amb la Constitució espanyola, l'apreciació de la necessitat de dictar lleis que estableixin els principis necessaris per harmonitzar les disposicions normatives de les comunitats autònomes correspon:
a) Al Congrés, per majoria de tres cinquenes parts dels seus membres.
b) Al Consell de Ministres.
c) Al Senat, en qualitat de cambra de representació territorial.
d) A les Corts Generals, per majoria absoluta de cada cambra.

61. Quina majoria es necessita en el Senat per interposar un veto a una proposició de llei aprovada en el Congrés dels Diputats?
a) Majoria simple.
b) Majoria absoluta.
c) Majoria de dos terços.
d) El Senat no pot vetar matèries aprovades pel Congrés.

62. Quin altre nom reben els decrets legislatius?
a) Legislació executiva.
b) Legislació delegada.
c) Legislació delegant.
d) Legislació secundària.

63. D’acord amb les classificacions doctrinals clàssiques dels reglaments, com es denomina el reglament que es dicta sense una habilitació o una remissió específica d’una llei?
a) Reglament executiu.
b) Reglament independent.
c) Reglament de necessitat.
d) Cap de les respostes és correcta.

64. Quina d'aquestes normes té un procediment especial d'aprovació?
a) Les lleis orgàniques.
b) Les lleis harmonitzadores.
c) Els decrets llei.
d) Totes les respostes anteriors són correctes.

65. Què s’entén per inderogabilitat singular dels reglaments?
a) Que les resolucions administratives de caràcter particular poden vulnerar els reglaments quan procedeixin d’un òrgan d’igual o superior jerarquia al que dictà la disposició general.
b) Que les resolucions administratives de caràcter particular poden vulnerar els reglaments únicament quan procedeixin del Govern en casos d’extraordinària i urgent necessitat.
c) Que les resolucions administratives de caràcter particular no poden vulnerar les disposicions reglamentàries malgrat procedeixin d’un òrgan d’igual o superior jerarquia al que dictà la disposició general.
d) Que la vulneració d’una disposició d’abast general per una de caràcter particular requereix l’acord del Consell de Ministres o del Consell de Govern.

66. La possibilitat del Govern de regularitzar, aclarir i harmonitzar els textos legals és possible quan dicti:
a) Texts articulats.
b) Texts refosos.
c) Reials decrets.
d) Reglaments.

67. Indicau quina de les matèries següents no es regula mitjançant una llei orgànica:
a) Les condicions i el procediment de les diferents modalitats de referèndum previstes en la Constitució.
b) Les funcions, els principis bàsics d'actuació i els estatuts de les forces i els cossos de seguretat.
c) La composició i les competències del Consell d'Estat.
d) Els col·legis professionals.

68. El dret administratiu:
a) És un dret públic.
b) És un dret comú.
c) És un dret limitatiu.
d) Totes les respostes són correctes.

69. En parlar dels límits formals dels reglaments es pot afirmar:
a) Que el reglament només està subjecte a la Constitució i a les lleis orgàniques pel principi de jerarquia.
b) Que les relacions entre la llei i el reglament són de competència i no de jerarquia.
c) Que el reglament està jeràrquicament subordinat a la Constitució i a la llei, d’acord amb l’article 97 de la Constitució i l’article 128 de la Llei 39/2015, d’1 d’octubre, del procediment administratiu comú de les administracions públiques.
d) Que no hi ha jerarquia normativa entre reglaments.

70. Els principis generals del dret operen com a límit material dels reglaments?
a) Només els principis que recull l’article 103 de la Constitució.
b) Sí.
c) No; els límits materials dels reglaments són la Constitució, els estatuts d’autonomia i les normes amb rang de llei.
d) Només opera com a límit el principi de no arbitrarietat dels poders públics.

71. Un reglament que vulneri un altre reglament de rang superior:
a) Pot ser convalidat.
b) És anul·lable.
c) És nul de ple dret.
d) És nul de ple dret; això no obstant, el termini per declarar la nul·litat o impugnar-lo és d’un any, d’acord amb el que preveu la Llei 39/2015, d’1 d’octubre, del procediment administratiu comú de les administracions públiques.

72. Què han de fer els jutges i els magistrats davant un reglament il·legal?
a) Aplicar-lo fins que el Tribunal Constitucional en declari la nul·litat.
b) No aplicar-lo, atesa l’obligació que estableix la Llei orgànica del poder judicial de no aplicar els reglaments o qualsevol altra disposició contraris a la Constitució, a la llei o al principi de jerarquia normativa.
c) Pot no aplicar-lo, atesa la independència del poder judicial.
d) No aplicar-lo sempre que ho hagi al·legat la part recurrent.

73. Què ha de fer un funcionari davant un reglament il·legal?
a) Aplicar-lo fins que el Tribunal Constitucional en declari la nul·litat.
b) No aplicar-lo, atès que els funcionaris estan subjectes a la Constitució i a la llei.
c) Aplicar-lo si així ho imposa una instrucció o una ordre de servei.
d) Les respostes b) i c) són correctes.

74. Davant un reglament il·legal, l’Administració pot:
a) Derogar-lo, mitjançant l’aprovació d’un nou reglament.
b) Revisar-lo d’ofici, amb un dictamen previ del Consell Consultiu.
c) Revisar-lo d’ofici, amb audiència prèvia i informació pública.
d) Les respostes a) i b) són correctes.

75. Les disposicions reglamentàries s’han d’encapçalar:
a) Amb una exposició de motius, que expressi la finalitat de les mesures adoptades en la regulació i el marc normatiu en què s’insereix.
b) Amb un preàmbul, que expressi la finalitat de les mesures adoptades en la regulació i el marc normatiu en què s’insereix.
c) Amb una exposició motivada, que expressi la finalitat de les mesures adoptades en la regulació i el marc normatiu en què s’insereix.
d) Amb uns antecedents, que expressin la finalitat de les mesures adoptades en la regulació i el marc normatiu en què s’insereix.

