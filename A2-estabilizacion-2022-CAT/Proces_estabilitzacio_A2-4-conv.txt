1. El Tribunal de Justícia de la Unió Europea n’establirà el reglament de procediment, el qual requereix l’aprovació:
a) Del Consell.
b) Del Parlament Europeu.
c) Del Consell Europeu.
d) De la Comissió.

2. D’acord amb l’article 288 del Tractat de Funcionament de la Unió Europea, quina norma té un abast general, és obligatòria en tots els elements i directament aplicable a cada estat membre?
a) La directiva.
b) El dictamen.
c) El reglament.
d) La decisió quan designi destinataris.

3. Un membre de la Comissió Europea ha de presentar la dimissió si li ho demana:
a) El president del Parlament Europeu.
b) El president del Consell Europeu.
c) El president de la Comissió Europea.
d) El president del Consell.

4. En quina data es va signar el Tractat de Roma?
a) 2 de setembre de 1951.
b) 25 de març de 1957.
c) 8 d’abril del 1964.
d) 1 de juliol de 1987

5. Respecte de la Unió Europea, és incorrecte afirmar el següent:
a) Els reglaments tenen un abast general. Són obligatoris en tots els seus elements i directament aplicables a cada estat membre.
b) Les directives obliguen l’estat membre destinatari quant al resultat que s’hagi d’aconseguir, i deixen, però, a les autoritats nacionals l’elecció de la forma i dels mitjans.
c) Les recomanacions són vinculants.
d) Els dictàmens no són vinculants.

6. El Tractat de la Unió Europea es va signar a Maastricht:
a) El 15 d’abril de 1988.
b) El 7 de setembre de 1990.
c) El 15 d’octubre de 1960.
d) El 7 de febrer de 1992.

7. És correcte afirmar que els reglaments de la Unió Europea:
a) Són no vinculants.
b) Són dret comunitari primari.
c) Són dret derivat.
d) Són recomanacions i dictàmens

8. És correcte afirmar que les directives de la Unió Europea:
a) Tenen un abast general. Són obligatòries en tots els seus elements i directament aplicables a cada estat membre.
b) Obliguen l’estat membre destinatari quant al resultat que s’hagi d’aconseguir, i deixen, però, a les autoritats nacionals l’elecció de la forma i dels mitjans.
c) No són vinculants.
d) Són dret comunitari primari.

9. El Tractat de París que crea la Comunitat Europea del Carbó i l’Acer va entrar en vigor:
a) El 16 d’abril de 1948.
b) El 18 d’abril de 1961.
c) El 23 de juliol de 1952.
d) El 2 de juny de 1960.

10. El Consell Europeu està format:
a) Únicament pels caps d’estat o de govern dels estats membres de la Unió Europea.
b) Pels caps d’estat o de govern dels estats membres de la Unió Europea i pel president del Parlament Europeu.
c) Pels caps d’estat o de govern dels estats membres de la Unió Europea, pel president del Consell Europeu i pel president del Parlament Europeu.
d) Pels caps d’estat o de govern dels estats membres de la Unió Europea, pel president del Consell Europeu i pel president de la Comissió Europea.

11. Quin organisme de la Unió Europea elabora l’avantprojecte del pressupost?
a) El Defensor del Poble Europeu.
b) El Consell Europeu.
c) La Comissió Europea.
d) El Parlament Europeu.

12. En quin tractat apareix per primer cop la possibilitat que un estat membre pugui abandonar la Unió Europea?
a) En el Tractat de Lisboa.
b) En el Tractat d’Amsterdam.
c) En el Tractat de Niça.
d) En el Tractat de Roma.

13. On es va signar la darrera reforma del Tractat de la Unió Europea?
a) A Amsterdam.
b) No hi ha hagut cap reforma del Tractat de la Unió Europea.
c) A Niça.
d) A Lisboa.

14. El 18 d’abril del 1951 es va signar a París el Tractat Constitutiu de la Unió Europea del Carbó i de l’Acer, quins països van signar aquest tractat?
a) Alemanya occidental, Bèlgica, França, Itàlia, Luxemburg i els Països Baixos.
b) Alemanya occidental, Bèlgica, França, Itàlia, Gran Bretanya i els Països Baixos.
c) Alemanya occidental, França, Gran Bretanya, Itàlia, Luxemburg i Països Baixos.
d) Alemanya occidental, Dinamarca, França, Itàlia, Luxemburg i Països Baixos.

15. Els reglaments europeus es caracteritzen:
a) Pel caràcter no obligatori, l’abast individual i l’aplicabilitat directa.
b) Pel caràcter obligatori, l’abast individual i l’aplicació directa.
c) Pel caràcter vinculant, l’abast general i la no aplicabilitat directa.
d) Pel caràcter obligatori, l’abast general i l’aplicació directa.

16. En relació amb la Unió Europea, les recomanacions i els dictàmens:
a) No són vinculants i van dirigits tant a estats membres com a persones físiques o jurídiques.
b) Són vinculants i van dirigits tant a estats membres com a persones físiques o jurídiques.
c) Són vinculants i van dirigits a tots els estats membres.
d) No són vinculants i només van dirigits a persones físiques o jurídiques.

17. Una de les següents no és una funció de la Comissió Europea:
a) Executar el pressupost i gestionar els fons estructurals.
b) Negociar els tractats que després són aprovats pel Consell Europeu.
c) La potestat legislativa.
d) La iniciativa legislativa.

18. Senyalau la resposta correcta. El Parlament Europeu:
a) Només té funcions de consulta.
b) Només és un òrgan de control.
c) Es tria per sufragi universal directe.
d) És l’òrgan encarregat d’executar el pressupost.

19. La Mesa del Parlament Europeu està composta:
a) Pel president, dotze vicepresidents i els qüestors.
b) Pel president, deu vicepresidents i els qüestors.
c) Pel president, dos vicepresidents i els qüestors.
d) Pel president, catorze vicepresidents i els qüestors.

20. Els drets, les llibertats i els principis reconeguts a la Unió Europea estan enunciats en:
a) El Tractat de Tallinn.
b) El Reglament Europeu de la Ciutadania Europea.
c) La Constitució Europea.
d) La Carta dels Drets Fonamentals de la Unió Europea.

21. El Tribunal de Justícia de la Unió Europea es va crear mitjançant:
a) El Tractat de la CECA.
b) El Tractat de Niça.
c) El Tractat d’Amsterdam.
d) El Tractat de Lisboa.

22. Senyalau la resposta correcta respecte de les relacions internacionals de la Unió Europea amb tercers països:
a) El Consell negocia els tractats internacionals i la Comissió els aprova.
b) La Comissió negocia els tractats internacionals i el Parlament Europeu els sanciona.
c) La Comissió negocia els tractats internacionals i el Consell els aprova.
d) Un nombre indeterminat de diputats europeus negocia els tractats internacionals i la Comissió els aprova.

23. D’acord amb el que preveu el Tractat de la Unió Europea, senyaleu la resposta correcta en relació amb les institucions de la Unió:
a) El Consell Europeu tria el president de la Comissió.
b) El Consell està compost per un representant de cada estat membre, de rang ministerial.
c) El Parlament Europeu està compost per representants dels ciutadans de la Unió. El seu nombre no ha d’excedir 850, més el president.
d) El mandat de la Comissió és de quatre anys.

24. Pel que fa al procediment de revisió ordinari establert en el Tractat de la Unió Europea per modificar els tractats (senyalau la resposta correcta):
a) El Govern de qualsevol estat membre, el Parlament Europeu o la Comissió poden presentar al Consell projectes de revisió.
b) Té per finalitat revisar la totalitat o part de les disposicions relatives a les polítiques i les accions internes de la Unió.
c) Té per finalitat només augmentar competències atribuïdes a la Unió en els tractats.
d) El Govern de qualsevol estat membre pot presentar al Parlament projectes de revisió.

25. La delimitació de les competències de la Unió Europea es regeix:
a) Pel principi d’atribució.
b) Pels principis de subsidiarietat i proporcionalitat.
c) Pel principi de jerarquia.
d) Pel principi d’eficàcia.

26. Els actes legislatius de la Unió Europea podran adoptar-se únicament a proposta:
a) De la Comissió Europea.
b) Del Consell Europeu i la Comissió Europea.
c) Del Consell d’Europa.
d) Del Consell de la Unió Europea.

27. El procés d’integració europea va començar:
a) Amb la creació de la CECA i l’EURATOM.
b) Amb la creació de la Comunitat Econòmica Europea (CEE), el 1960.
c) Amb els Tractats de Roma de 1957.
d) Amb la creació de la CECA, el 1951.

28. El mandat dels membres de la Comissió s’estableix per un període de:
a) Cinc anys.
b) Sis anys.
c) Quatre anys.
d) Tres anys.

29. Executar el pressupost i gestionar els programes és una funció que correspon:
a) Al Parlament Europeu.
b) A la Comissió.
c) Al Consell i al Parlament Europeu.
d) Al Consell Europeu.

30. La institució de la Unió Europea que està composta per un ministre de cada país de la Unió Europea és:
a) La Comissió Europea.
b) El Comitè de les Regions.
c) El Parlament Europeu.
d) El Consell.

31. Quins estats van signar el Tractat de Roma?
a) Alemanya, Bèlgica, França, Itàlia, Luxemburg i els Països Baixos.
b) Alemanya, el Regne Unit, Bèlgica, França, Itàlia i Luxemburg.
c) Alemanya, Àustria, Bèlgica, França, Luxemburg i els Països Baixos.
d) Alemanya, Bèlgica, França, Dinamarca, Luxemburg i els Països Baixos.

32. Pel que fa al Consell Europeu:
a) També rep la denominació de Consell d’Europa, però no és el mateix òrgan que el Consell de la Unió Europea.
b) Representa els governs dels estats membres a través de representants de rang ministerial per adoptar legislació i coordinar polítiques.
c) Està integrat pels caps d’estat o de govern dels estats membres de la Unió Europea, i s’encarrega de determinar-ne la direcció i les prioritats polítiques generals.
d) Cada estat membre n’exerceix la presidència en torns de sis mesos.

33. A partir de quin tractat s’estableix la Unió Econòmica i Monetària a la Unió Europea?
a) El Tractat de Roma.
b) El Tractat de la Unió Europea.
c) El Tractat d’Amsterdam.
d) El Tractat de París.

34. Quin òrgan té el dret a la iniciativa legislativa a la Unió Europea?
a) Els països membres.
b) El Comitè de les Regions.
c) El president del Parlament.
d) La Comissió Europea.

35. De les afirmacions següents relatives a la Comissió Europea, senyaleu la correcta:
a) La Comissió està integrada per 27 membres.
b) Espanya té designats tres comissaris.
c) La Comissió és un òrgan col·legiat i està integrada per 27 membres.
d) La Comissió representa els interessos dels estats membres de la Unió Europea.

36. D’acord amb l’article 17.2 del Tractat de Funcionament de la Unió Europea, els actes legislatius de la Unió:
a) S’adopten per majoria qualificada de tres cinquenes parts del Parlament Europeu.
b) Només poden adoptar-se a proposta de la Comissió, excepte quan els tractats disposin una altra cosa
c) Únicament es poden adoptar a proposta de la Comissió o d’un dels països membres.
d) S’adopten a proposta del Consell per majoria qualificada de tres cinquenes parts.

37. D’acord amb el que estableix l’article 48.2 del Tractat de la Unió Europea, poden presentar projectes de revisió dels tractats al Consell:
a) El ministre d’assumptes exteriors de qualsevol estat membre.
b) El president de qualsevol estat membre.
c) El consell de ministres de qualsevol estat membre.
d) El govern de qualsevol estat membre, el Parlament Europeu o la Comissió.

38. A quin òrgan ha de presentar una sol·licitud d’adhesió un país que sol·liciti ingressar a la Unió Europea?
a) Al Consell Europeu.
b) Al Parlament Europeu.
c) Al Consell.
d) A la Comissió Europea.

39. En quin tractat es va crear la ciutadania europea?
a) En el d’Amsterdam.
b) En el de la constitució de la CECA.
c) En el de Niça.
d) En el de Maastricht.

40. Segons el Tractat de la Unió Europea, el president del Consell Europeu és elegit:
a) Pel Consell Europeu, per majoria qualificada per a un mandat de dos anys i mig, que es pot renovar una sola vegada.
b) Pel Parlament Europeu per majoria qualificada.
c) Pel Parlament Europeu per majoria simple, que es pot renovar una sola vegada.
d) Cap de les respostes anteriors no és correcta.

41. De conformitat amb el Tractat de la Funcionament de la Unió Europea, senyalau quin dels actes següents no té caràcter vinculant:
a) El reglament
b) La directiva
c) La decisió
d) El dictamen

42. De conformitat amb el Tractat de la Unió Europea, senyalau l’opció correcta respecte de les sessions o reunions del Consell:
a) Han de ser públiques quan deliberi i voti sobre un projecte d’acte legislatiu.
b) No han de ser públiques en cap cas.
c) Han de ser públiques a excepció d’aquelles en què es deliberi sobre un projecte d’acte legislatiu.
d) Cap de les respostes anteriors no és correcta.

43. Quina és la durada del mandat del president del Tribunal General del Tribunal de Justícia de la Unió Europea?
a) Un any, renovable.
b) Dos anys, renovables.
c) Tres anys, renovables.
d) Quatre anys, renovables.

44. Una de les funcions del Parlament Europeu és:
a) Definir les prioritats polítiques generals.
b) Vetlar per la coherència exterior de la Unió Europea.
c) Exercir funcions de control polític i consultives.
d) Adoptar iniciatives de la programació anual i pluriennal de la Unió Europea per assolir acords institucionals.

45. Quants d’estats membres té actualment la Unió Europea?
a) 50.
b) 37.
c) 27.
d) 20.

46. Indicau l’òrgan del Parlament Europeu que és responsable dels assumptes administratius i econòmics que afecten directament els diputats i les seves condicions de treball:
a) Els qüestors.
b) La Conferència de Presidents.
c) La taula.
d) La Secretaria General.

47. Els actes legislatius de la Unió Europea podran adoptar-se únicament a proposta:
a) De la Comissió Europea.
b) Del Consell Europeu i la Comissió Europea.
c) Del Consell d’Europa.
d) Del Consell de la Unió Europea.

48. D’acord amb el Tractat de la Unió Europea, la Unió Europea passa a:
a) L’OTAN.
b) La CECA.
c) La Comunitat Econòmica Europea.
d) A cap de les anteriors.

49. Com s’agrupen els diputats al Parlament Europeu?
a) Per països.
b) Per ideologies polítiques.
c) Per regions.
d) Per l’idioma.

50. Com són elegits els diputats del Parlament Europeu?
a) sufragi universal directe, lliure i secret.
b) Per sufragi universal indirecte dels països membres.
c) Per sufragi universal dels diputats del congrés.
d) Per sufragi universal directe dels funcionaris dels països membres.

51. El Parlament Europeu està compost per representants dels ciutadans de la Unió, amb un nombre màxim de:
a) 705 més el president.
b) 705, inclòs el president.
c) 649 diputats.
d) Representants en una proporció igual a cada estat membre.

52. Quina afirmació és veritable?
a) La Comissió Europea decideix sobre totes les noves lleis i les actuacions de la Unió Europea.
b) La Comissió Europea proposa nova legislació, mentre que el Consell de la Unió Europea i el Parlament Europeu prenen la decisió final sobre tota la legislació de la Unió Europea.
c) El Consell Europeu, compost pels presidents i primers ministres dels països de la Unió Europea, adopta la legislació de la Unió Europea.
d) La Comissió Europea decideix unilateralment la normativa de la Unió Europea.

53. Senyalau l’afirmació correcta en relació amb els comissaris de la Unió Europea:
a) Els comissaris representen els punts de vista dels països respectius.
b) Per ser comissari cal ser primer funcionari al propi país.
c) Els comissaris són proposats pels seus governs nacionals i han de ser aprovats pel Parlament Europeu.
d) Els comissaris representen l’interès dels ciutadans de la Unió Europea.

54. Els membres del Comitè Econòmic i Social i del Comitè de les Regions assisteixen:
a) Al Consell Europeu i al Consell.
b) Al Parlament, al Consell Europeu i a la Comissió.
c) A la Comissió i al Consell.
d) Al Parlament, al Consell i a la Comissió.

55. La renovació parcial dels jutges i advocats generals del Tribunal de Justícia té lloc:
a) Cada dos anys.
b) Cada sis anys.
c) Cada tres anys.
d) Cada quatre anys.

56. Els diputats al Parlament Europeu són elegits per a un mandat:
a) De quatre anys.
b) De cinc anys.
c) De set anys.
d) De sis anys.

57. El Consell Europeu es reuneix:
a) Dues vegades per semestre.
b) Una vegada per trimestre.
c) Tres vegades per semestre.
d) Dues vegades per any.

58. Segons el Tractat de la Unió Europea, quin dels càrrecs següents no forma part del Consell Europeu?
a) L’Alt Representant de la Unió per a Assumptes Exteriors i Política de Seguretat.
b) El cap d’estat o de govern d’un estat membre.
c) El president de la Comissió.
d) El president del Consell Europeu.

59. La Presidència del Consell, a excepció de la formació d’Afers Exteriors, l’exerceix cada estat membre durant un període:
a) D’un any.
b) De sis mesos.
c) De divuit mesos.
d) De nou mesos.

60. Garantir el respecte del dret en la interpretació i l’aplicació dels tractats és funció:
a) Del Tribunal de Justícia de la Unió Europea.
b) Del Defensor del Poble Europeu.
c) Del Tribunal de Justícia i el Tribunal General.
d) Dels tribunals de justícia de cada estat membre.

61. El Parlament Europeu pot constituir una comissió temporal de recerca a petició:
a) D’una desena part dels diputats.
b) D’una quarta part dels diputats.
c) D’una quarta part dels grups polítics.
d) D’una cinquena part dels diputats.

62. La preparació dels treballs del Consell correspon:
a) A la Secretaria General del Consell.
b) Al president del Consell.
c) A la Taula del Consell.
d) Al comitè compost pels representants permanents dels governs dels estats membres.

63. Per disposició del Tractat de Funcionament de la Unió Europea, el cessament d’un membre de la Comissió Europea, en cas d’haver deixat de reunir les condicions necessàries per exercir les seves funcions, pot ser declarat:
a) Per la Comissió, mitjançant un acord adoptat per majoria absoluta dels seus membres.
b) Pel Tribunal de Justícia de la Unió Europea, a proposta del Consell exclusivament.
c) A instància del Consell o de la Comissió, pel Tribunal de Justícia.
d) Pel Consell Europeu, a proposta de la Comissió.

64. L’òrgan de la Unió Europea que representa els estats membres és:
a) El Parlament Europeu.
b) La Comissió.
c) El Consell.
d) El Tribunal de Justícia.

65. Qui presideix el Consell d’Afers Estrangers?
a) L’Alt Representant de la Unió per a Afers Exteriors i Política de Seguretat.
b) El president de la Comissió.
c) El president del Consell a proposta del Parlament.
d) El president del Parlament.

66. El Tribunal de Justícia de la Unió Europea té la seu a:
a) Estrasburg.
b) París.
c) Brussel·les.
d) Luxemburg.

67. El Defensor del Poble Europeu ha de presentar al Parlament Europeu un informe sobre el resultat de les seves investigacions:
a) Anualment.
b) Semestralment.
c) Trianualment.
d) Al final del seu mandat.

68. Qui tria el Defensor del Poble Europeu?
a) El Parlament Europeu.
b) La Comissió.
c) El Consell.
d) El Parlament a proposta del Consell Europeu.

69. La moció de censura de la Comissió ha de ser aprovada:
a) Per majoria d’un terç dels vots emesos que representin, alhora, la majoria dels diputats que componen el Parlament Europeu
b) Per majoria de dos terços dels vots emesos que representin, alhora, la majoria dels diputats que componen el Parlament Europeu
c) Per majoria de tres cinquens dels vots emesos que representin, alhora, la majoria dels diputats que componen el Parlament Europeu
d) Per majoria d’un cinquè dels vots emesos que representin, alhora, la majoria dels diputats que componen el Parlament Europeu.

70. Quants d’escons corresponen a Espanya al Parlament Europeu actualment?
a) 54.
b) 59.
c) 60.
d) 65.

71. Actualment, la Comissió Europea està composta per:
a) 28 comissaris.
b) 27 comissaris.
c) 26 comissaris.
d) 25 comissaris.

72. Com s’anomena el principi que implica que, en cas de conflicte i en certes condicions, les normes que no tenen atribuïda una aplicabilitat directa poden ser invocades pels particulars davant els tribunals nacionals?
a) Principi de supremacia del dret comunitari.
b) Principi d’efecte directe.
c) Principi de legalitat.
d) Cap dels anteriors.

73. Quin dels següents actes normatius de la Unió Europea és obligatori en tots els seus elements:
a) La decisió.
b) La recomanació.
c) El dictamen.
d) L’acte.

74. El Tribunal de Justícia Europeu està compost:
a) Per 15 jutges de reconegut prestigi.
b) Per un jutge per cada estat membre.
c) Per dos jutges per cada estat membre.
d) Per 12 jutges.

75. Indicau quina de les següents no és una de les competències exclusives de la Unió Europea:
a) La unió duanera.
b) El mercat interior.
c) L’establiment de les normes sobre competències necessàries per al funcionament del mercat interior.
d) La política monetària dels estats membres la moneda dels quals és l’euro.

