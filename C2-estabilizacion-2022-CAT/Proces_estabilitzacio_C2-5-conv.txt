1. Quan l'Estatut d'autonomia de les Illes Balears fa referència a la condició política de ciutadans de la comunitat autònoma i a estar subjectes al dret civil de les Illes Balears:
a) Parla del mateix.
b) El segon és conseqüència jurídica del primer.
c) El primer és conseqüència jurídica del segon.
d) Fa referència a dues qüestions jurídicament diferents.

2. En quins principis s'ha de fonamentar la llei que reguli l'organització territorial de la comunitat autònoma de les Illes Balears, segons l'article 8 de l'Estatut d'autonomia:
a) Solament en els principis d'eficàcia, jerarquia, descentralització, desconcentració, delegació i coordinació entre els organismes administratius, i d'autonomia en els seus àmbits respectius.
b) Solament en els principis d'eficàcia, jerarquia, descentralització, desconcentració, delegació i coordinació entre els organismes administratius.
c) Solament en els principis d'eficàcia, jerarquia, descentralització, desconcentració i delegació.
d) En els principis d'eficàcia, jerarquia, descentralització, desconcentració, delegació i coordinació entre els organismes administratius, i d'autonomia en els seus àmbits respectius.

3. Senyalau la resposta correcta amb relació a la designació dels senadors autonòmics:
a) Correspon al Parlament, en aplicació del criteri majoritari, la designació del senador o senadors que han de representar les Illes Balears al Senat.
b) Els designats cessaran en el seu càrrec en acabar la legislatura del Senat.
c) En cas de dissolució del Senat, el Parlament de les Illes Balears lliurarà les credencials de designació als nous senadors que representin les Illes Balears
d) Els designats cessaran en el seu càrrec en els casos prevists en l’ordenament jurídic i, en tot cas, en acabar la legislatura del Parlament de les Illes Balears en la qual varen ser designats.

4. En matèria de carreteres i camins, la Comunitat Autònoma de les Illes Balears:
a) Té competència exclusiva.
b) Té competència en el desenvolupament legislatiu i en l'execució, en el marc de la legislació bàsica de l'Estat i, si escau, en els termes que aquesta estableixi.
c) Té competència en la funció executiva, en els termes que estableixin les lleis i les normes reglamentàries que en desenvolupament de la seva legislació dicti l'Estat.
d) No té cap competència.

5. És correcte afirmar que l'article 31.3 de l'Estatut d'autonomia de les Illes Balears assumeix competències legislatives i d'execució exclusivament respecte de funcionaris de l'Administració de la Comunitat Autònoma?
a) Sí.
b) No, ja que s'assumeixen exclusivament respecte dels funcionaris de l'Administració local.
c) No, ja que s'assumeixen també respecte dels funcionaris de l'Administració local.
d) No, ja que s'assumeixen exclusivament respecte dels funcionaris de l'Administració estatal.

6. El Consell Consultiu de les Illes Balears que es regula en l'article 76 de l’Estatut d’autonomia és el superior òrgan consultiu de:
a) El gabinet jurídic dels consellers.
b) La Comunitat Autònoma de les Illes Balears.
c) El Parlament i l'Administració.
d) El superior òrgan consultiu és el Gabinet Jurídic de la Conselleria de Presidència.

7. La Sindicatura de Comptes depèn orgànicament de:
a) El Parlament.
b) El Consell de Govern.
c) La Conselleria d'Hisenda i Relacions Exteriors.
d) La Conselleria de Presidència, Funció Pública i Igualtat.

8. L'agricultura i la ramaderia són competències de la Comunitat Autònoma:
a) Amb caràcter exclusiu.
b) De desenvolupament i execució de la legislació estatal.
c) Compartida amb l'Estat.
d) Exclusivament en matèria d'execució.

9. És competència exclusiva de la Comunitat Autònoma de les Illes Balears:
a) El  règim jurídic i el sistema de responsabilitat de l'Administració de la Comunitat Autònoma.
b) La protecció de menors.
c) La sanitat vegetal i animal.
d) La protecció civil.

10. No correspon a la Comunitat Autònoma de les Illes Balears la competència exclusiva en matèria de:
a) Ordenació de la hisenda autonòmica.
b) Tercera edat.
c) Lloguer de vehicles.
d) Integració social i econòmica de l'immigrant.

11. En matèria d'expropiació forçosa, la Comunitat Autònoma de les Illes Balears ostenta la competència:
a) Executiva.
b) De desenvolupament legislatiu.
c) Exclusiva.
d) De desenvolupament social.

12. Entre les competències executives que ostenta la Comunitat Autònoma hi ha:
a) La propietat intel·lectual.
b) La propietat industrial.
c) El pesos i les mesures.
d) Totes són correctes.

13. En matèria d'ensenyament no universitari, la Comunitat Autònoma de les Illes Balears té competència exclusiva:
a) En l'expedició de títols acadèmics estatals.
b) En l'homologació de títols professionals estatals.
c) En la programació i coordinació del sistema general educatiu.
d) En el règim de beques i ajudes amb fons propis.

14. La Sindicatura de Comptes és l'òrgan al qual correspon:
a) La fiscalització i la recerca de les activitats de l'Administració de les Illes Balears.
b) La fiscalització externa de l'activitat econòmica, financera i comptable del sector públic de les Illes Balears.
c) La fiscalització interna de l'activitat econòmica, financera i comptable del sector públic de les Illes Balears.
d) La fiscalització externa de l'activitat econòmica, financera i comptable de l'Administració de la Comunitat Autònoma de les Illes Balears.

15. La competència en matèria de Turisme:
a) És una competència exclusiva de la Comunitat Autònoma de les Illes Balears.
b) És una competència compartida entre les Illes Balears i l'Estat espanyol, correspon a aquest la legislació bàsica.
c) És una competència compartida entre les Illes Balears i l'Estat espanyol, correspon a aquest la legislació bàsica i de desenvolupament.
d) És una competència compartida de les Illes Balears i l'Estat espanyol, i correspon a les Illes Balears solament l'execució.

16. La condició política de ciutadà de les Illes Balears la tenen, segons l'Estatut:
a) Tots els residents a qualsevol municipi de les Illes.
b) Els espanyols que tenguin veïnatge administratiu a qualsevol dels municipis de les Illes.
c) Tant residents com transeünts dels diferents municipis de les Illes.
d) Els espanyols que tenguin veïnatge civil i foral de les Illes Balears.

17. D'acord amb l'Estatut, respecte de la llengua catalana:
a) Els ciutadans de les Illes Balears tenen el deure de conèixer-la i el dret d'usar-la.
b) Tots tenen el dret de conèixer-la i usar-la.
c) Tots tenen el deure de conèixer-la i usar-la.
d) Els ciutadans de les Illes Balears tenen el dret de conèixer-la i d'usar-la.

18. Segons l'Estatut d'autonomia de les Illes Balears, s'organitzen territorialment en:
a) Municipis i illes.
b) Municipis i províncies.
c) Municipis i entitats locals d'àmbit inferior.
d) Municipis, províncies i illes.

19. Senyalau quina de les següents institucions no forma part de l'organització institucional bàsica de la comunitat autònoma de les Illes Balears:
a) El Parlament.
b) El president de la comunitat autònoma.
c) El Govern.
d) El president del Parlament.

20. Senyalau la resposta incorrecta respecte dels consells insulars:
a) Són institucions d'administració de les illes.
b) Són institucions de representació de les illes.
c) Són institucions de consulta i assessorament.
d) Són institucions de govern de les Illes.

21. Senyalau la resposta incorrecta. Segons l'Estatut, la Comunitat Autònoma fonamenta el dret d'autogovern en els valors del respecte a:
a) La justícia.
b) Els drets humans.
c) La dignitat humana.
d) La democràcia participativa.

22. Mentre s'estigui tramitant a les Corts Generals una proposta de reforma de l'Estatut d'autonomia de les Illes Balears, el Parlament de les Illes Balears:
a) Pot retirar-la.
b) Pot participar, a través de tres comissionats, en qualsevol fase del debat parlamentari.
c) No pot retirar-la.
d) Pot suspendre, sempre que ho consideri necessari, el debat parlamentari.

23. Senyalau la resposta incorrecta. Segons l'Estatut d'autonomia, a l'efecte de determinar la composició del Parlament s'exigeix que els electors:
a) Siguin majors d'edat.
b) Estiguin inscrits en el cens electoral de les Illes Balears.
c) Siguin ciutadans espanyols.
d) Siguin residents a les Illes Balears.

24. Segons l'Estatut d'autonomia, la iniciativa de reforma de l'Estatut d'autonomia correspon, entre d’altres a:
a) El president de les Illes Balears.
b) El Govern d'Espanya.
c) Els consells insulars.
d) Les Corts Generals.

25. Segons l'Estatut d’autonomia, el Parlament de les Illes Balears es reunirà en:
a) Vuit períodes de sessions.
b) Quatre períodes de sessions.
c) Sis períodes de sessions.
d) Dos períodes de sessions.

26. Senyalau la resposta incorrecta. Amb relació a la composició del Parlament de les Illes Balears, l'Estatut d'autonomia disposa:
a) El nombre total de diputats que el conformen.
b) La durada del mandat, que serà de quatre anys.
c) Que els diputats seran triats per sufragi universal, igual, lliure, directe i secret.
d) Quines són les circumscripcions electorals.

27. L'Estatut d'autonomia reconeix expressament com a fet diferencial mereixedor d'especial protecció:
a) El sector primari.
b) L'activitat turística.
c) La insularitat.
d) L’educació.

28. Segons l'Estatut d'autonomia, l'acord de dissolució del Parlament de les Illes Balears amb anticipació al termini natural de la legislatura:
a) Correspon al president del Govern, amb la deliberació prèvia del Consell de Govern.
b) Correspon al president del Parlament de les Illes Balears.
c) Correspon al Consell de Govern de les Illes Balears.
d) No és possible.

29. Segons l'Estatut d'autonomia, el Parlament de les Illes Balears es reunirà durant:
a) Nou mesos a l'any.
b) Set mesos a l'any.
c) Deu mesos a l'any.
d) Vuit mesos a l'any.

30. Segons l'Estatut d'autonomia, el Govern respon políticament de manera solidària davant:
a) El Parlament de les Illes Balears.
b) El Tribunal Suprem.
c) El president de les Illes Balears.
d) El Tribunal Constitucional.

31. L'Estatut autonomia de les Illes Balears s'aprova mitjançant:
a) Una llei ordinària aprovada per les Corts Generals.
b) Una llei orgànica.
c) Una llei orgànica ratificada pel cos electoral de les Illes Balears en un referèndum.
d) Una llei del Parlament de les Illes Balears aprovada per majoria absoluta.

32. Segons l'Estatut d'autonomia de les Illes Balears, els drets i principis del títol II:
a) Suposen, directament, la modificació dels títols competencials existents.
b) Poden ser interpretats de manera que limitin els drets fonamentals reconeguts per la Constitució.
c) No poden suposar una alteració del règim de distribució de competències.
d) Suposen, directament, la creació de títols competencials nous.

33. Segons l'Estatut d'autonomia, la composició i les regles d'elecció dels òrgans de govern del Parlament (el president i la mesa) es regularan:
a) En una llei orgànica.
b) En la Constitució.
c) En l’Estatut d'autonomia mateix.
d) En el Reglament del Parlament.

34. El president de les Illes Balears és nomenat per:
a) El president del Govern d'Espanya.
b) El rei.
c) El Parlament.
d) El president del Parlament de les Illes Balears.

35. Segons l'article 1 de l'Estatut d'autonomia, les Illes de Mallorca, Menorca, Eivissa i Formentera formen:
a) Una nacionalitat històrica.
b) Un poble sobirà.
c) Una nació.
d) Una identitat nacional.

36. Indicau la resposta incorrecta. Respecte de l'elecció del president de les Illes Balears:
a) El candidat proposat per a la Presidència de les Illes Balears no necessita ser membre del Parlament.
b) Si transcorren seixanta dies des de la primera votació d'investidura sense que cap candidat hagi obtingut la confiança del Parlament, aquest quedarà dissolt.
c) No ha de procedir-se a l'elecció del president de les Illes Balears quan el Parlament aprovi una moció de censura.
d) Per rebre la confiança del Parlament, el candidat proposat ha d'obtenir en primera votació el vot de la majoria absoluta dels diputats.

37. La legislatura del Parlament de les Illes Balears finalitza:
a) Per l'adopció, per majoria absoluta dels diputats, d'una moció de censura.
b) Per dissolució acordada pel Govern de les Illes Balears.
c) Si el Parlament nega la confiança al Govern.
d) Si no té lloc la investidura del president de les Illes Balears.

38. Quina d'aquestes competències no és exclusiva de la Comunitat Autònoma de les Illes Balears:
a) Règim duaner i aranzelari.
b) Promoció de l'esport i de l'adequada utilització de l'oci.
c) Ordenació del territori.
d) Muntanyes i aprofitaments forestals.

39. Pel que fa a la composició dels consells insulars, l'Estatut d'autonomia estableix que:
a) El Consell Insular de Mallorca estarà integrat per trenta-tres consellers, i els de Menorca i Eivissa per tretze consellers cadascun.
b) El càrrec de membre d'un consell insular és incompatible amb el de diputat del Parlament de les Illes Balears.
c) Els consells insulars estaran integrats pels diputats del Parlament triats en l’illa corresponent.
d) El Consell Insular de Formentera estarà integrat pels regidors de l'Ajuntament de Formentera.

40. Indicau la resposta incorrecta. D'acord amb el que disposa l'Estatut d'autonomia, són funcions del president de les Illes Balears:
a) Dirigir la política general.
b) Exercir la més alta representació de la Comunitat Autònoma.
c) Exercir la representació ordinària de l'Estat a les Illes Balears.
d) Dirigir i coordinar l'acció del Govern.

41. Amb relació als símbols de les Illes Balears, l'Estatut d'autonomia estableix que:
a) La data del dia de les Illes Balears serà concretada mitjançant una llei del Parlament.
b) Cada illa podrà tenir els seus símbols distintius propis, per acord del consell insular corresponent.
c) Una llei de símbols institucionals, aprovada pel Parlament, definirà la bandera de les Illes Balears.
d) Són símbols de la Comunitat Autònoma la bandera, l'escut i el dia de les Illes Balears.

42. Segons l'article 149 de la Constitució, l'Estat té competència exclusiva en matèria de:
a) Promoció de l'esport i de l'adequada utilització de l'oci.
b) Artesania.
c) Legislació laboral.
d) Sanitat i higiene.

43. Indicau la resposta incorrecta. Amb relació a les funcions i l'estatut personal del president de les Illes Balears, l'Estatut d'autonomia estableix que:
a) En cas d'absència o malaltia del president, exercirà la representació de les Illes Balears el president del Parlament.
b) La responsabilitat penal del president serà exigible en els mateixos termes que s'assenyalen per als diputats del Parlament de les Illes Balears.
c) El president nomena i separa els altres membres del Govern.
d) La forma d'elecció, l'estatut personal i les altres atribucions pròpies del president es determinaran mitjançant una llei del Parlament, aprovada per majoria de dos terços.

44. Pel que fa a les matèries en què la Comunitat Autònoma de les Illes Balears té competència exclusiva:
a) Són estrictament les enumerades en l'article 30 de l'Estatut d'autonomia.
b) Els consells insulars no poden exercir la potestat reglamentària.
c) La funció executiva correspon únicament al Govern de la Comunitat Autònoma.
d) La potestat legislativa correspon al Parlament de les Illes Balears, sense perjudici de les competències atribuïdes a l'Estat en la Constitució.

45. La llei per la qual l'Estat pot transferir o delegar en les comunitats autònomes facultats corresponents a matèries de titularitat estatal que per la seva pròpia naturalesa siguin susceptibles de transferència o delegació:
a) És una llei ordinària.
b) Únicament permet atribuir a les comunitats autònomes la facultat de dictar lleis.
c) Ha de contenir, exclusivament, els principis, les bases i les directrius que limiten l'actuació dels parlaments autonòmics.
d) És una llei orgànica.

46. Actualment, d'acord amb l'Estatut d'autonomia i sense perjudici de lleis de delegació o de transferència, la Comunitat Autònoma de les Illes Balears no té competències en la matèria següent:
a) Denominació dels municipis.
b) Règim local.
c) Expropiació forçosa.
d) Relacions internacionals.

47. Indicau la resposta incorrecta. Pel que fa a la qüestió de confiança del president de la Comunitat Autònoma davant el Parlament de les Illes Balears:
a) Si el Parlament nega la confiança al president, aquest presentarà la seva dimissió davant la Cambra i s’elegirà un nou president.
b) Perquè la confiança es consideri atorgada, hi haurà de votar a favor la majoria simple del Parlament.
c) El plantejament de la qüestió és una potestat exclusiva del president, però aquest pot decidir sotmetre-la a la deliberació prèvia del Consell de Govern.
d) La pèrdua de la qüestió de confiança plantejada determina el cessament del president i de la resta del Govern.

48. El càrrec de membre d'un consell insular no és incompatible amb el càrrec de:
a) Senador de la Comunitat Autònoma.
b) President de les Illes Balears.
c) Membre del Govern de les Illes Balears.
d) Diputat del Parlament de les Illes Balears.

49. No tenen d'iniciativa per a la reforma de l'Estatut d'autonomia de les Illes Balears:
a) Les Corts Generals.
b) El Govern de la Comunitat Autònoma.
c) El Parlament de les Illes Balears.
d) El Govern de l'Estat.

50. Segons l'Estatut d'autonomia, les regles de funcionament i el règim jurídic de l'actuació dels consells insulars i dels seus òrgans estan determinats per:
a) El Reglament de règim intern dels corresponents consells insulars.
b) La legislació bàsica de l'Estat i la Llei de consells insulars.
c) Exclusivament la Constitució i el propi Estatut d'autonomia.
d) Exclusivament la legislació bàsica de l'Estat.

51. Indicau la resposta incorrecta. D'acord amb l'Estatut d'autonomia, els consells insulars:
a) Poden exercir la iniciativa legislativa davant el Parlament de les Illes Balears.
b) Són institucions de la Comunitat Autònoma de les Illes Balears.
c) Exerceixen la potestat reglamentària en les competències que els són atribuïdes com a pròpies.
d) Poden exercir la iniciativa per a la reforma de l'Estatut d'autonomia.

52. Indicau la resposta incorrecta. Pel que fa al funcionament del Parlament de les Illes Balears, l'Estatut d'autonomia estableix que:
a) El Parlament establirà el seu propi Reglament, l'aprovació i la reforma del qual requerirà la majoria absoluta dels diputats.
b) El Parlament es reunirà durant nou mesos a l'any, en dos períodes de sessions compresos entre setembre i desembre, el primer, i entre febrer i juny, el segon.
c) El Parlament es reunirà en sessió extraordinària, a petició del Govern o per acord de la Diputació Permanent o del Ple.
d) El Parlament funcionarà en Ple i en comissions.

53. En relació amb les competències executives de l'article 32 de l’Estatut d'autonomia, correspon a la Comunitat Autònoma:
a) La funció executiva, en els termes que estableixin les lleis i normes reglamentàries que dicti l'Estat.
b) El desenvolupament legislatiu i l'execució de la legislació de l'Estat.
c) La potestat legislativa, sense perjudici de les competències atribuïdes a l'Estat en la Constitució.
d) L'execució de la legislació bàsica de l'Estat.

54. Indicau la resposta incorrecta. El president de les Illes Balears cessa:
a) Per sentència ferma que l’inhabiliti per a l'exercici del càrrec.
b) Per incompatibilitat declarada i publicada.
c) Per la pèrdua de la condició de diputat del Parlament.
d) Per dimissió, que ha de ser acceptada pel president del Parlament.

55. Indicau la resposta incorrecta. El Govern en funcions:
a) No pot fer ús de les delegacions legislatives atorgades pel Parlament.
b) No pot aprovar el projecte de llei de pressupostos generals.
c) Ha de facilitar el traspàs de poders al Govern entrant.
d) No pot adoptar cap decisió que excedeixi de la gestió ordinària.

56. Indicau la resposta incorrecta. Correspon al Parlament de les Illes Balears:
a) Coordinar l’activitat dels consells insulars en tot el que pugui afectar els interessos de la Comunitat Autònoma.
b) Interposar recursos d'inconstitucionalitat davant el Tribunal Constitucional.
c) Aprovar els pressuposts de la Comunitat Autònoma.
d) Designar els senadors que han de representar la Comunitat Autònoma al Senat.

57. Indicau la resposta incorrecta. D'acord amb l'Estatut d'autonomia, els consells insulars:
a) Exerceixen la potestat reglamentària en les competències que els són atribuïdes com a pròpies.
b) Poden exercir la iniciativa legislativa davant el Parlament de les Illes Balears.
c) Poden exercir la iniciativa per a la reforma de l'Estatut d'autonomia.
d) Són institucions de la Comunitat Autònoma de les Illes Balears.

58. Correspon al president de les Illes Balears, com a representant ordinari de l’Estat a la Comunitat Autònoma:
a) Sancionar i promulgar, en nom del rei, les lleis del Parlament de les Illes Balears.
b) Exercir la representació de les Illes Balears en les relacions amb les institucions de l'Estat.
c) Convocar eleccions al Parlament de les Illes Balears, en els termes regulats per la llei.
d) Ordenar la publicació del nomenament del president del Tribunal Superior de Justícia en el Butlletí Oficial de les Illes Balears.

59. Correspon a la Mesa del Parlament:
a) Acordar la reunió del Parlament en sessió extraordinària.
b) Decidir la tramitació de tots els escrits i documents d’índole parlamentària.
c) Vetlar pel poder del Parlament quan no estigui reunit.
d) Interpretar el Reglament del Parlament en els casos de dubte i suplir-lo en els d'omissió.

60. Perquè prosperi la proposta de reforma de l'Estatut d'autonomia de les Illes Balears, respecte del Parlament requereix l’aprovació:
a) Per majoria d’un cinquè.
b) Per majoria de dos terços.
c) Per majoria absoluta.
d) Per majoria simple.

