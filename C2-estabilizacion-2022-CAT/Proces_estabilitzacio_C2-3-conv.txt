1. D’acord amb l’article 1 de la Llei del procediment administratiu comú de les administracions públiques, aquesta Llei té per objecte regular, entre d’altres:
a) Els principis als quals s’ha d’ajustar l’exercici de la iniciativa legislativa i la potestat reglamentària.
b) Els principis de la potestat sancionadora.
c) Els principis del sistema de responsabilitat de les administracions públiques.
d) Las bases del règim jurídic de les administracions públiques.

2. La Llei del procediment administratiu comú de les administracions públiques no té per objecte regular:
a) Els requisits de validesa dels actes administratius.
b) Els requisits d’eficàcia dels actes administratius.
c) El procediment administratiu comú a totes les administracions públiques.
d) Els principis de la potestat sancionadora.

3. D’acord amb l’article 1 de la Llei del procediment administratiu comú de les administracions públiques, a través de quin instrument normatiu es podran incloure tràmits addicionals o distints als que preveu aquesta Llei?
a) Mitjançant una llei.
b) A través d’una llei i un reglament.
c) Mitjançant un reglament.
d) No és possible introduir tràmits addicionals o distints als que preveu aquesta Llei.

4. D’acord amb l’article 1 de la Llei del procediment administratiu comú de les administracions públiques, podran establir-se especialitats del procediment referides a les formes d’iniciació i terminació:
a) Mitjançant una llei.
b) Mitjançant un reglament.
c) Per llei i reglament.
d) No és possible introduir especialitats del procediment referides a les formes d’iniciació i terminació.

5. D’acord amb l’article 2 de la Llei del procediment administratiu comú de les administracions públiques, no té la consideració d’Administració pública:
a) El Servei d’Ocupació de les Illes Balears.
b) L’Escola Balear d’Administració Pública.
c) La Fundació Banc de Sang i Teixits de les Illes Balears.
d) El Servei de Salut de les Illes Balears.

6. D’acord amb l’article 2 de la Llei del procediment administratiu comú de les administracions públiques, aquesta Llei s’aplica, entre d’altres ens:
a) A les universitats públiques.
b) A les entitats de dret privat vinculades o dependents de les administracions públiques quan exerceixen potestats públiques, però amb caràcter supletori.
c) A les universitats públiques i privades, però amb caràcter supletori.
d) A les universitats públiques, però amb caràcter supletori.

7. D’acord amb l’article 2 de la Llei del procediment administratiu comú de les administracions públiques, les entitats de dret privat vinculades o dependents de les administracions públiques:
a) Estan excloses de l’aplicació d’aquesta Llei.
b) Estan excloses de l’aplicació d’aquesta Llei quan així estigui previst en les seves normes de creació.
c) Els és d’aplicació aquesta Llei quan exerceixen potestats administratives.
d) Els és d’aplicació aquesta Llei amb caràcter supletori quan exerceixen potestats administratives.

8. D’acord amb l’article 2 de la Llei del procediment administratiu comú de les administracions públiques, el sector públic comprèn:
a) L’Administració General de l’Estat, les administracions de les comunitats autònomes, les entitats que integren l’Administració local i els organismes públics i les entitats de dret públic vinculats o dependents de les administracions públiques.
b) L’Administració General de l’Estat, les administracions de les comunitats autònomes, les entitats que integren l’Administració local i el sector públic institucional.
c) L’Administració General de l’Estat, les administracions de les comunitats autònomes, les entitats que integren l’Administració local i les universitats.
d) L’Administració General de l’Estat, les administracions de les comunitats autònomes, les entitats que integren l’Administració local i determinats ens del sector públic.

9. D’acord amb l’article 2 de la Llei del procediment administratiu comú de les administracions públiques:
a) En l’exercici de les seves funcions, les corporacions de dret públic s’han de regir per la seva normativa específica i supletòriament per la Llei del procediment administratiu comú de les administracions públiques.
b) En l’exercici de les seves funcions públiques, les corporacions de dret públic poden optar per regir-se per la seva normativa específica o per la Llei del procediment administratiu comú de les administracions públiques.
c) Les corporacions de dret públic s’han de regir per la seva normativa específica en l’exercici de les funcions públiques que se’ls hagin atribuït per llei o delegades per una Administració pública, i supletòriament per la Llei del procediment administratiu comú de les administracions públiques.
d) En l’exercici de seves funcions, les corporacions s’han de regir per la Llei del procediment administratiu comú de les administracions públiques.

10. D’acord amb l’article 9 de la Llei del procediment administratiu comú de les administracions públiques, aquestes estan obligades a verificar la identitat dels interessats en el procediment administratiu:
a) Mitjançant la comprovació del seu nom i llinatges o denominació o raó social, segons correspongui, que constin en el document nacional d’identitat o document d’identificació equivalent.
b) Mitjançant la comprovació del seu nom i llinatges o denominació o raó social, segons correspongui, que constin en el padró municipal.
c) Mitjançant la comprovació del seu nom i llinatges o denominació o raó social, segons correspongui, que constin en els registres fiscals.
d) Mitjançant el corresponent certificat emès per l’Ajuntament en què tengui la residència o raó social l’interessat.

11. D’acord amb l’article 10 de la Llei del procediment administratiu comú de les administracions públiques, els interessats podran signar:
a) A través de qualsevol mitjà que permeti acreditar l’autenticitat del seu consentiment, així com la integritat i la veracitat del document.
b) A través de qualsevol mitjà per escrit que permeti acreditar l’autenticitat de la seva voluntat, així com la integritat i la inalterabilitat del document.
c) A través de qualsevol mitjà que permeti acreditar l’autenticitat de l’expressió de la seva voluntat i consentiment, així com la integritat i la inalterabilitat del document.
d) A través de qualsevol mitjà que permeti acreditar l’autenticitat de l’expressió de la seva voluntat, així com la integritat, la inalterabilitat i la veracitat del document.

12. Amb caràcter general, perquè els interessats duguin a terme qualsevol actuació prevista en el procediment administratiu, l’article 11 de la Llei del procediment administratiu comú de les administracions públiques disposa:
a) Que és suficient que aquests acreditin prèviament la seva identitat a través de qualsevol dels mitjans d’identificació prevists reglamentàriament.
b) Que és suficient que aquests acreditin prèviament la seva identitat a través de qualsevol dels mitjans d’identificació que preveu aquesta Llei.
c) Que és suficient que aquests acreditin posteriorment la seva identitat a través de qualsevol dels mitjans d’identificació prevists reglamentàriament.
d) Que és suficient que aquests acreditin posteriorment la seva identitat a través de qualsevol dels mitjans d’identificació que preveu aquesta Llei.

13. Les administracions públiques només poden requerir als interessats l’ús obligatori de signatura, d’acord amb l’article 11 de la Llei del procediment administratiu comú de les administracions públiques:
a) Per formular sol·licituds, presentar declaracions responsables o comunicacions, interposar recursos, desistir d’accions i presentar documents.
b) Per formular sol·licituds, presentar declaracions responsables i comunicacions, adduir al·legacions i renunciar a drets.
c) Per formular sol·licituds, presentar declaracions responsables o comunicacions, interposar recursos, desistir de drets i renunciar a accions.
d) Per formular sol·licituds, presentar declaracions responsables o comunicacions, interposar recursos, desistir d’accions i renunciar a drets.

14. La Llei del procediment administratiu comú de les administracions públiques preveu, en l’article 12, que les administracions públiques han d’assistir en l’ús de mitjans electrònics quan ho sol·licitin algun dels interessats següents:
a) Les persones físiques que no estiguin obligades a relacionar-se a través de mitjans electrònics amb les administracions públiques.
b) Totes les persones físiques.
c) Les persones físiques amb falta d’habilitat en l’ús dels mitjans electrònics.
d) Les entitats sense personalitat jurídica.

15. Si una persona física no està obligada a relacionar-se a través de mitjans electrònics amb les administracions públiques, d’acord amb l’article 12 de la Llei del procediment administratiu comú de les administracions públiques, en què ha d’assistir-la l’Administració quan així ho sol·liciti la persona física, en relació amb l’ús de mitjans electrònics?
a) Especialment en allò referent a la identificació i signatura electrònica, presentació de sol·licituds a través del registre electrònic general i obtenció de còpies autèntiques.
b) Exclusivament en allò referent a la identificació i signatura electrònica, i presentació de sol·licituds a través del registre electrònic general.
c) En totes les qüestions que afectin l’ús de mitjans electrònics excepte en l’obtenció de còpies i identificació electrònica.
d) En totes les qüestions excepte en la identificació i signatura electrònica.

16. Indicau quina afirmació és falsa en relació amb els drets de les persones en les seves relacions amb les administracions públiques, prevists en l’article 13 de la Llei del procediment administratiu comú de les administracions públiques:
a) Aquests drets estan reconeguts tot i que la persona no hagi iniciat un procediment administratiu.
b) Aquests drets tenen per finalitat que la persona pugui obtenir informació que posteriorment podrà fer servir en un futur procediment administratiu.
c) Es preveu que les persones que es relacionin amb les administracions, tot i que no tenguin la condició d’interessats en un procediment administratiu, quan així s’estableixi legalment, puguin exigir responsabilitats de les administracions públiques i autoritats.
d) Aquests drets només es poden exercir una vegada que la persona és part d’un procediment administratiu.

17. D’acord amb l’article 13 de la Llei del procediment administratiu comú de les administracions públiques, constitueix un dret de les persones en les seves relacions amb les administracions públiques:
a) Identificar les autoritats i el personal al servei de les administracions públiques sota la responsabilitat de les quals es tramitin els procediments.
b) L’obtenció i utilització dels mitjans d’identificació i signatura electrònica prevists en la Llei del procediment administratiu comú de les administracions públiques.
c) Actuar assistits d’assessor quan ho considerin convenient en defensa dels seus interessos.
d) Obtenir informació i orientació sobre els requisits jurídics o tècnics que les disposicions vigents imposin als projectes, les actuacions o les sol·licituds que es proposin dur a terme.

18. D’acord amb l’article 14 de la Llei del procediment administratiu comú de les administracions públiques, la relació a través de mitjans electrònics amb les administracions públiques dins un procediment administratiu és obligatòria:
a) Per a les entitats sense personalitat jurídica.
b) Per als empleats públics de les administracions públiques, indistintament que facin tràmits per la seva condició d’empleat públic o no.
c) Per a tots aquells que exerceixin una activitat professional, requereixi o no col·legiació obligatòria.
d) Per a totes les persones físiques.

19. Indicau quina afirmació és correcta. En relació amb el dret a relacionar-se electrònicament amb les administracions públiques, l’article 14 de la Llei del procediment administratiu comú de les administracions públiques, estableix:
a) Que totes les persones físiques poden escollir si es comuniquen a través de mitjans electrònics o no, llevat dels empleats públics i els professionals que disposin de mitjans electrònics adequats.
b) Que totes les persones físiques poden escollir si es comuniquen a través de mitjans electrònics o no.
c) Que no totes les persones físiques poden escollir si es comuniquen a través de mitjans electrònics, perquè alguns col·lectius de persones físiques estan obligats a relacionar-se a través de mitjans electrònics.
d) Que totes les persones físiques estan obligades a relacionar-se a través de mitjans electrònics.

20. En relació amb les persones físiques que no estan obligades a relacionar-se a través de mitjans electrònics amb l’Administració, d’acord amb l’article 14 de la Llei del procediment administratiu comú de les administracions públiques, en quin moment podran escollir comunicar-se amb les administracions a través de mitjans electrònics?
a) Abans de la instrucció d’un procediment.
b) En tot moment.
c) En el moment d’iniciar el procediment.
d) Abans d’iniciar la fase d’instrucció i la de prova.

21. D’acord amb l’article 14 de la Llei del procediment administratiu comú de les administracions públiques, el mitjà de comunicació —electrònic o no— escollit per la persona física per comunicar-se amb les administracions públiques:
a) No podrà ser modificat un cop s’ha escollit.
b) Podrà ser modificat si se sol·licita abans de l’inici de la instrucció del procediment.
c) Podrà ser modificat en qualsevol moment.
d) La Llei del procediment administratiu comú de les administracions públiques no conté cap previsió sobre aquest assumpte.

22. D’acord amb l’article 14 de la Llei del procediment administratiu comú de les administracions públiques, per dur a terme qualsevol tràmit en un procediment administratiu, estan obligats a relacionar-se a través de mitjans electrònics:
a) Les persones físiques i jurídiques, i les entitats sense personalitat jurídica.
b) Les persones jurídiques i les entitats sense personalitat jurídica.
c) Les persones jurídiques, exceptuades les organitzacions no governamentals i les entitats sense personalitat jurídica.
d) Les persones jurídiques, les entitats sense personalitat jurídica i tot el personal que presta serveis en les administracions públiques amb excepció del personal laboral.

23. D’acord amb l’article 14 de la Llei del procediment administratiu comú de les administracions públiques, per efectuar qualsevol tràmit d’un procediment administratiu, no estan obligats a relacionar-se a través de mitjans electrònics amb les administracions públiques:
a) Els notaris en l’exercici de la seva activitat professional.
b) Les persones físiques que exerceixen un activitat professional per a la qual es requereixi la col·legiació obligatòria, per als tràmits i les actuacions que duguin a terme amb les administracions públiques en l’exercici de l’activitat professional esmentada.
c) Els funcionaris públics per als tràmits i les actuacions que duguin a terme amb les administracions públiques per motius distints a la seva condició de funcionari.
d) Les comunitats de béns.

24. En relació amb l’obligació de relacionar-se amb les administracions públiques a través de mitjans electrònics, l’article 14 de la Llei del procediment administratiu comú de les administracions públiques:
a) Preveu la possibilitat d’ampliar aquesta obligació mitjançant llei a determinats procediments i a certs col·lectius de persones físiques.
b) Preveu la possibilitat d’ampliar aquesta obligació mitjançant regulació reglamentària a determinats procediments i per a certs col·lectius de persones físiques.
c) No preveu la possibilitat d’ampliar aquesta obligació a altres procediments ni a altres col·lectius.
d) Preveu la possibilitat d’ampliar aquesta obligació mitjançant reglament a determinats procediments i a certs col·lectius de persones físiques i jurídiques.

25. El representant d’un interessat, d’acord amb l’article 14 de la Llei del procediment administratiu comú de les administracions públiques:
a) Està obligat en tots els casos a relacionar-se electrònicament amb l’Administració.
b) No està obligat a relacionar-se electrònicament amb l’Administració si es tracta de representació de persones físiques.
c) Està obligat a relacionar-se electrònicament amb l’Administració si l’interessat també ho estava.
d) Està obligat a relacionar-se electrònicament amb l’Administració només si es tracta de persones jurídiques.

26. D’acord amb l’article 15 de la Llei del procediment administratiu comú de les administracions públiques, una persona resident a Mallorca que s’adreci a qualsevol òrgan de l’Administració General de l’Estat a l’illa de Mallorca:
a) Podrà fer servir la llengua catalana.
b) Podrà fer servir la llengua catalana excepte si el funcionari estatal no l’entén.
c) Ha de dirigir-se només en castellà en els procediments tramitats per l’Administració General de l’Estat.
d) Ha de fer servir només la llengua catalana perquè l’article 4 de l’Estatut d’autonomia disposa que el català és la llengua pròpia de les Illes Balears.

27. D’acord amb l’article 15 de la Llei del procediment administratiu comú de les administracions públiques, un document en català elaborat en un procediment tramitat per la Direcció General de Funció Pública del Govern balear:
a) No s’ha de traduir al castellà tot i que el document hagi de produir efectes en la Diputació Provincial de Toledo.
b) S’ha de traduir obligatòriament al castellà perquè el document ha de produir efectes en l’Ajuntament de Toledo.
c) S’ha de traduir obligatòriament al castellà perquè el document ha de produir efectes en l’Ajuntament de Girona.
d) És una qüestió que no està regulada en la Llei del procediment administratiu comú de les administracions públiques.

28. D’acord amb l’article 15 de la Llei del procediment administratiu comú de les administracions públiques, si una persona resident a Eivissa presenta una sol·licitud en català a la Direcció Insular de l’Administració General de l’Estat a Eivissa-Formentera que motiva l’inici d’un procediment administratiu:
a) La Direcció Insular podrà rebutjar la sol·licitud per no haver-se redactat en castellà.
b) El procediment s’ha de tramitar en català excepte si la Direcció Insular acredita la manca de lingüistes que puguin redactar els documents en català.
c) El procediment s’ha de tramitar íntegrament en castellà perquè és competent de la seva tramitació l’Administració General de l’Estat.
d) El procediment s’ha de tramitar íntegrament en català perquè ha estat la llengua escollida per la persona interessada.

29. D’acord amb l’article 15 de la Llei del procediment administratiu comú de les administracions públiques, si concorren tres persones interessades en un procediment administratiu tramitat davant l’Administració General de l’Estat amb seu en el territori de la comunitat autònoma de les Illes Balears, i hi ha discrepància respecte la llengua que s’ha de fer servir:
a) El procediment s’ha de tramitar en català perquè dues de les persones opten per fer-lo servir tot i que l’altra ho vulgui en castellà.
b) El procediment s’ha de tramitar en castellà.
c) Aquesta circumstància no està regulada en la Llei esmentada.
d) El procediment s’ha de tramitar en català perquè l’article 4 de l’Estatut d’autonomia disposa que el català és la llengua pròpia de les Illes Balears.

30. En relació amb un expedient administratiu instruït en català per l’Administració autonòmica balear, d’acord amb l’article 15 de la Llei del procediment administratiu comú de les administracions públiques, els documents adreçats als interessats:
a) S’han d’enviar en català tot i que algun dels interessats hagi sol·licitat rebre’l en castellà.
b) S’han de de traduir al castellà si algun dels interessats ho sol·licita expressament.
c) S’ha d’enviar en castellà si l’instructor considera que algun dels interessats no l’entendrà en català.
d) S’han de traduir al castellà només si es tracta de procediments dirigits a interessats residents fora de les Illes Balears que ho sol·licitin expressament.

31. Indicau quina és l’afirmació falsa en relació amb les disposicions de creació dels registres electrònics i la seu electrònica d’accés a cada registre, regulades a l’article 16 de la Llei del procediment administratiu comú de les administracions públiques:
a) Les disposicions de creació dels registres electrònics s’han de publicar en el diari oficial corresponent.
b) El text íntegre de les disposicions de creació dels registres electrònics ha d’estar disponible per a consulta en la seu electrònica d’accés al registre.
c) Les disposicions de creació de registres podran especificar l’òrgan o la unitat responsable de gestionar-los.
d) A la seu electrònica d’accés a cada registre ha de figurar la relació actualitzada de tràmits que s’hi poden iniciar.

32. L’article 16 de la Llei del procediment administratiu comú de les administracions públiques preveu que els documents presentats de manera presencial davant les administracions públiques, per registrar-los:
a) S’han de digitalitzar.
b) No s’han de digitalitzar, però se n’ha de retornar una còpia registrada a l’interessat.
c) S’han de presentar els originals, els quals s’han d’incorporar a l’expedient administratiu.
d) A partir de l’entrada en vigor de la Llei del procediment administratiu comú de les administracions públiques ja no poden presentar-se en forma presencial.

33. Un cop digitalitzat els documents de manera presencial davant una Administració pública per registrar-los, l’article 16 de la Llei del procediment administratiu comú de les administracions públiques estableix:
a) Que l’Administració ha de retornar a l’interessat una còpia dels documents que hi ha presentat.
b) Que l’Administració ha de retornar en tots els casos a l’interessat els documents originals que hi ha presentat.
c) Que l’Administració ha de custodiar els documents originals presentats per l’interessat.
d) Que l’Administració ha de retornar a l’interessat els documents originals que hi ha presentat tot i que la Llei preveu algunes excepcions a aquesta obligació.

34. Indicau quina afirmació és correcta. D’acord amb l’article 16 de la Llei del procediment administratiu comú de les administracions públiques, l’Administració en la qual s’han presentat de manera presencial originals per registrar-los:
a) No està obligada a retornar-los a l’interessat quan consideri que es tracta de documents d’especial interès.
b) No els ha de retornar a l’interessat quan sigui obligatòria la presentació d’objectes o de documents en un suport específic no susceptible de digitalització.
c) S’han de retornar els originals a l’interessat sense cap excepció.
d) No els ha de retornar si l’encarregat del registre, al seu albir, considera que els ha de custodiar l’Administració.

35. Indicau quina afirmació és falsa. D’acord amb l’article 16 de la Llei del procediment administratiu comú de les administracions públiques, en quin lloc els interessats podran presentar els documents adreçats als òrgans de les administracions públiques?
a) A les representacions diplomàtiques d’Espanya a l’estranger.
b) A les oficines de correus, en la forma que reglamentàriament s’estableixi.
c) A les notaries, en la forma que reglamentàriament s’estableixi.
d) A les oficines consulars d’Espanya a l’estranger.

36. Indicau quina afirmació és correcta. D’acord amb l’article 16 de la Llei del procediment administratiu comú de les administracions públiques, en el registre electrònic d’una administració pública:
a) No es podrà anotar la sortida dels documents oficials adreçats a altres òrgans administratius.
b) Es podrà anotar la sortida dels documents adreçats als particulars, però no la dels documents oficials adreçats a altres òrgans administratius.
c) Es podrà anotar la sortida de qualsevol document adreçat a altres òrgans administratius.
d) Es podrà anotar la sortida dels documents oficials adreçats als particulars.

37. D’acord amb l’article 16 de la Llei del procediment administratiu comú de les administracions públiques, de cada seient que es practiqui, quina dada no ha de garantir el registre electrònic de cada administració?
a) La veracitat del document presentat.
b) La data i l’hora de presentació del document.
c) La identificació de l’interessat.
d) La persona o òrgan administratiu al qual es fa la tramesa.

38. L’article 16 de la Llei del procediment administratiu comú de les administracions públiques garanteix la difusió de les oficines en les quals s’ha de prestar assistència per a la presentació electrònica de documents exigint:
a) Publicacions periòdiques en el butlletí oficial corresponent d’una relació actualitzada d’aquestes oficines.
b) A les administracions públiques, de fer pública i de mantenir actualitzada una relació d’aquestes oficines.
c) Als responsables dels registres, la publicació en el diari oficial corresponent d’una relació actualitzada d’aquestes oficines.
d) L’article esmentat no preveu cap mesura sobre aquest assumpte.

39. Indicau quina afirmació és falsa en relació amb l’arxiu de documents que preveu l’article 17 de la Llei del procediment administratiu comú de les administracions públiques:
a) Els documents electrònics s’han de conservar en un format que permeti garantir l’autenticitat, la integritat i la conservació del document, així com la seva consulta independentment del temps transcorregut des que es va emetre.
b) L’eliminació dels documents electrònics ha de ser autoritzada pel responsable de l’arxiu.
c) Els mitjans o els suports en què s’emmagatzemin documents han de disposar de mesures de seguretat, d’acord amb el que preveu l’Esquema Nacional de Seguretat.
d) S’ha d’assegurar en tot cas la possibilitat de traslladar les dades a altres formats i suports que garanteixin l’accés des de diferents aplicacions.

40. Indicau quina afirmació és correcta en relació a l’eliminació de documents dels arxius electrònics que preveu l’article 17 de la Llei del procediment administratiu comú de les administracions públiques:
a) L’eliminació dels documents electrònics ha de ser autoritzada pel responsable de l’arxiu.
b) L’eliminació dels documents electrònics no es podrà dur a terme abans que hagin transcorregut cinquanta anys.
c) L’eliminació dels documents electrònics s’ha d’autoritzar d’acord amb allò que disposi la normativa aplicable.
d) L’eliminació dels documents electrònics l’ha de dur a terme l’encarregat de l’arxiu prèvia autorització de la unitat responsable de la documentació arxivada.

41. D’acord amb l’article 18 de la Llei del procediment administratiu comú de les administracions públiques, no constitueix una causa perquè les persones puguin oposar-se a facilitar la informació sol·licitada per l’Administració el fet que la revelació de la informació:
a) Atempti contra l’honor de la persona obligada a col·laborar.
b) Atempti contra la intimitat personal de la persona obligada a col·laborar.
c) Atempti contra la intimitat familiar de la persona obligada a col·laborar.
d) Suposi la comunicació de dades no confidencials de terceres persones.

42. D’acord amb l’article 19 de la Llei del procediment administratiu comú de les administracions públiques, la compareixença presencial de les persones davant les oficines públiques és obligatòria quan:
a) Així ho prevegi una norma amb rang de llei.
b) Així estigui previst per una norma reglamentària.
c) El funcionari que instrueix l’expedient ho consideri oportú.
d) Així ho prevegi una llei o un reglament.

43. Pel que fa a l’article 20 de la Llei del procediment administratiu comú de les administracions públiques, com es garanteix l’adequada tramitació dels procediments administratius?
a) Amb el sistema de recursos administratius prevists en la Llei del procediment administratiu comú de les administracions públiques.
b) Amb la possibilitat que els interessats puguin exigir responsabilitats a l’Administració de la qual depenen els titulars de les unitats administratives i el personal encarregat de la tramitació i la resolució dels procediments.
c) Amb la tutela judicial efectiva.
d) Amb mesures d’autocontrol adoptades per la mateixa Administració.

44. Indicau quina resposta és falsa. D’acord amb l’article 21 de la Llei del procediment administratiu comú de les administracions públiques, amb caràcter informatiu, les administracions públiques han de publicar i mantenir actualitzades en els seus portals web les dades següents:
a) Les relacions dels procediments dels quals són competents.
b) La indicació dels terminis màxims de durada dels procediments dels quals són competents.
c) La identificació de les autoritats i del personal responsables de la tramitació dels procediments dels quals són competents.
d) Els efectes que produeixen els silencis administratius en cadascun dels procediments dels quals són competents.

45. D’acord amb l’article 26 de la Llei del procediment administratiu comú de les administracions públiques, no té la consideració de document públic administratiu el vàlidament emès:
a) Per l’Ajuntament de sa Pobla.
b) Pel Consell Insular de Mallorca.
c) Pel Servei de Salut de les Illes Balears.
d) Per la Fundació d’Atenció i Suport a la Dependència i de Promoció de l’Autonomia Personal de les Illes Balears.

46. D’acord amb l’article 27 de la Llei del procediment administratiu comú de les administracions públiques, com podrà realitzar còpies autèntiques l’Ajuntament de Sóller?
a) Només mitjançant actuacions automatitzades.
b) Mitjançant un funcionari habilitat o mitjançant una actuació administrativa automatitzada.
c) Mitjançant un empleat públic habilitat o mitjançant actuacions automatitzades.
d) Mitjançant un empleat públic.

47. D’acord amb l’article 27 de la Llei del procediment administratiu comú de les administracions públiques, els interessats podran sol·licitar l’expedició de còpies autèntiques dels documents públics administratius que hagin emès vàlidament les administracions públiques:
a) En qualsevol moment.
b) Durant la instrucció del procediment administratiu.
c) Dins els cinc anys següents a l’emissió de l’original del document públic administratiu.
d) Dins l’any següent a l’emissió de l’original del document públic administratiu.

48. D’acord amb l’article 27 de la Llei del procediment administratiu comú de les administracions públiques, les còpies autèntiques sol·licitades dels documents públics administratius s’han d’expedir, com a regla general:
a) En el termini de vint dies a comptar de la recepció de la sol·licitud en el registre electrònic de l’Administració o organisme competent.
b) En el termini de quinze dies a comptar de l’entrada de la sol·licitud en la unitat encarregada d’expedir les còpies autèntiques.
c) En el termini de quinze dies a comptar de la recepció de la sol·licitud en el registre electrònic de l’Administració o organisme competent.
d) En el termini de vint dies a comptar de l’entrada de la sol·licitud en la unitat encarregada d’expedir les còpies autèntiques.

49. Indicau quina afirmació és falsa en relació amb l’article 27 de la Llei del procediment administratiu comú de les administracions públiques:
a) Les còpies autèntiques de documents privats només produeixen efectes administratius.
b) Les còpies autèntiques efectuades per una Administració pública tenen validesa en les restants administracions.
c) Les còpies autèntiques de documents públics tenen la mateixa validesa i eficàcia que els documents originals.
d) Les còpies autèntiques de documents privats no tenen la mateixa validesa i eficàcia que els documents originals.

50. D’acord amb l’article 27 de la Llei del procediment administratiu comú de les administracions públiques, té la consideració de còpia autèntica d’un document públic administratiu o privat:
a) L’efectuada en suport paper pels òrgans competents de les administracions públiques en la qual quedi garantida la identitat de l’interessat que la sol·licita, de l’òrgan que ha fet la còpia i del seu contingut.
b) L’efectuada, qualsevol que en sigui el suport, pels òrgans competents de les administracions públiques en la qual quedi garantida la identitat de l’òrgan que ha fet la còpia i el seu contingut.
c) L’efectuada, qualsevol que en sigui el suport, pels òrgans competents de les administracions públiques en la qual quedi garantida la identitat de l’òrgan que ha fet la còpia i de l’interessat que la sol·licita.
d) L’efectuada en suport paper pels òrgans competents de les administracions públiques en la qual quedi garantida la identitat de l’òrgan que fa fet la còpia, l’interessat que la sol·licita i la veracitat del seu contingut.

51. Indicau quina afirmació és falsa en relació amb l’expedició de còpies autèntiques que preveu l’article 27 de la Llei del procediment administratiu comú de les administracions públiques:
a) Les administracions públiques estan obligades a expedir còpies autèntiques electròniques de qualsevol document en paper que presentin els interessats, tot i que el document no s’hagi d’incorporar a un expedient administratiu.
b) Quan les administracions públiques expedeixen còpies autèntiques electròniques, ha de quedar expressament així indicat en el document de la còpia.
c) L’expedició de còpies autèntiques de documents públics notarials i registrals no es regeix per la Llei del procediment administratiu comú de les administracions públiques.
d) L’expedició de còpies autèntiques de documents públics judicials s’ha de regir per la seva legislació específica.

52. D’acord amb l’article 27 de la Llei del procediment administratiu comú de les administracions públiques, les administracions estan obligades a expedir còpies autèntiques electròniques de qualsevol document en paper que els presentin els interessats?
a) No.
b) Sí, sempre que l’interessat així ho sol·liciti.
c) Sí, si s’ha d’incorporar a un expedient administratiu.
d) Sí, en tots els casos.

53. L’article 27 de la Llei del procediment administratiu comú de les administracions públiques disposa que l’expedició de còpies autèntiques de documents públics notarials i registrals s’ha de regir:
a) Per la seva legislació específica.
b) Per la seva legislació específica, tot i que s’han d’observar els principis bàsics continguts en la Llei del procediment administratiu comú de les administracions públiques.
c) Per la seva legislació específica i supletòriament per la Llei del procediment administratiu comú de les administracions públiques.
d) Per la Llei del procediment administratiu comú de les administracions públiques.

54. Indicau quina afirmació és falsa en relació amb els drets dels interessats de no aportar documents al procediment administratiu, previst en l’article 28 de la Llei del procediment administratiu comú de les administracions públiques:
a) Els interessats tenen el dret de no aportar documents que ja estiguin en poder de l’Administració pública actuant.
b) Els interessats han d’aportar els documents quan aquests els hagi elaborat una Administració pública diferent de l’actuant.
c) Tot i que els documents ja estiguin en poder de l’Administració actuant, els interessats no podran oposar-se a aportar-los quan s’exigeixin en el marc de l’exercici de potestats sancionadores.
d) Els interessats tenen el dret de no aportar documents quan aquests els hagi elaborat qualsevol Administració pública.

55. En relació amb la presentació de documents originals pels interessats en un procediment administratiu, l’article 28 de la Llei del procediment administratiu comú de les administracions públiques, preveu el següent:
a) Com a regla general, les administracions han d’exigir als interessats l’aportació de documents originals, llevat que, amb caràcter excepcional, la normativa reguladora aplicable estableixi el contrari.
b) Les administracions sempre han d’exigir als interessats l’aportació de documents originals.
c) Les administracions no han d’exigir als interessats la presentació de documents originals, llevat que, amb caràcter excepcional, la normativa reguladora aplicable estableixi el contrari.
d) Les administracions sempre han d’exigir als interessats la presentació de documents originals quan es tracti de documents en format paper.

56. D’acord amb l’article 28 de la Llei del procediment administratiu comú de les administracions públiques, l’Administració pot sol·licitar a l’interessat l’exhibició del document original per comparar-lo amb la còpia aportada:
a) De manera excepcional i sense motivar, quan l’instructor de l’expedient ho consideri convenient o tengui dubtes derivats de la qualitat de la còpia.
b) De manera excepcional i motivada, quan l’instructor de l’expedient ho consideri convenient.
c) En tots els casos en què l’instructor de l’expedient ho consideri convenient.
d) De manera excepcional i motivada, quan la rellevància del document en el procediment ho exigeixi o hi hagi dubtes derivats de la qualitat de la còpia.

57. D’acord amb l’article 28 de la Llei del procediment administratiu comú de les administracions públiques, les còpies que aportin els interessats al procediment administratiu tenen eficàcia:
a) Exclusivament en l’àmbit de l’activitat de les administracions públiques.
b) Exclusivament en l’àmbit de l’activitat de les administracions públiques i del sector públic instrumental.
c) Només en els procediments administratius en el quals participi l’interessat.
d) Només en el procediment administratiu en el qual ha d’aportar les còpies l’interessat.

58. D’acord amb l’article 53 de la Llei del procediment administratiu comú de les administracions públiques, el dret dels interessats d’adduir al·legacions pot exercir-se:
a) En qualsevol fase del procediment anterior al tràmit de la pràctica de la prova.
b) En qualsevol fase del procediment.
c) En qualsevol fase del procediment anterior al tràmit d’audiència.
d) En la pràctica de la prova.

59. D’acord amb l’article 53 de la Llei del procediment administratiu comú de les administracions públiques, constitueix un dret de l’interessat en el procediment administratiu:
a) Identificar les autoritats i el personal al servei de les administracions públiques sota la responsabilitat de les quals es tramitin els procediments.
b) Obtenir i fer servir els mitjans d’identificació i signatura electrònica que preveu la Llei del procediment administratiu comú de les administracions públiques.
c) Exigir les responsabilitats de les administracions públiques i les autoritats, quan així correspongui legalment.
d) Ser assistits en l’ús de mitjans electrònics en les seves relacions amb les administracions públiques.

60. Indicau quina afirmació és falsa. D’acord amb l’article 53 de la Llei del procediment administratiu comú de les administracions públiques, els interessats en un procediment administratiu tenen dret:
a) A conèixer els actes de tràmit dictats.
b) A formular al·legacions, fer servir mitjans de defensa admesos per l’ordenament jurídic, i a aportar documents en qualsevol fase del procediment, que han de ser tinguts en compte per l’òrgan competent per resoldre.
c) A accedir i obtenir còpia dels documents continguts en els procediments en els quals intervé com a interessat.
d) A conèixer en qualsevol moment l’estat de la tramitació dels procediments en els quals tengui la condició d’interessat.

