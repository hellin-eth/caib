1. D’acord amb la Llei 19/2013, de 9 de desembre, de transparència, accés a la informació pública i bon govern, quina de les entitats següents no està inclosa en l’àmbit d’aplicació d’aquesta llei?
a) L’Administració general de l’Estat.
b) El Consell Insular de Menorca.
c) Les associacions d’usuaris.
d) L’administració de la Comunitat Autònoma de les Illes Balears.

2. D’acord amb la Llei 19/2013, de 9 de desembre, de transparència, accés a la informació pública i bon govern, quines entitats privades estan obligades a publicar de forma periòdica i actualitzada la informació que sigui rellevant per garantir la transparència de la seva activitat?
a) Quan almenys el 20 % del total dels seus ingressos anuals tenguin caràcter d’ajuda o subvenció pública, sempre que arribin com a mínim a la quantitat de 50.000 euros.
b) Quan almenys el 40 % del total dels seus ingressos anuals tenguin caràcter d’ajuda o subvenció pública, sempre que arribin com a mínim a la quantitat de 50.000 euros.
c) Quan almenys el 20 % del total dels seus ingressos anuals tenguin caràcter d’ajuda o subvenció pública, sempre que arribin com a mínim a la quantitat de 5.000 euros.
d) Quan almenys el 40 % del total dels seus ingressos anuals tenguin caràcter d’ajuda o subvenció pública, sempre que arribin com a mínim a la quantitat de 5.000 euros.

3. D’acord amb la Llei 19/2013, de 9 de desembre, de transparència, accés a la informació pública i bon govern, assenyalau quina informació pública correspon a informació institucional, organitzativa i de planificació que han de publicar les administracions públiques:
a) La informació relativa a la seva estructura organitzativa.
b) Els comptes anuals que s’hagin de rendir.
c) Les retribucions percebudes anualment pels alts càrrecs.
d) La relació dels convenis subscrits.

4. D’acord amb la Llei 19/2013, de 9 de desembre, de transparència, accés a la informació pública i bon govern, assenyalau quina informació pública correspon a informació de rellevància jurídica que han de publicar les administracions públiques:
a) La informació relativa a la seva estructura organitzativa.
b) Els comptes anuals que s’hagin de rendir.
c) Les subvencions i els ajuts públics concedits.
d) Els avantprojectes de llei i els projectes de decrets legislatius la iniciativa dels quals els correspongui.

5. D’acord amb la Llei 19/2013, de 9 de desembre, de transparència, accés a la informació pública i bon govern, assenyalau quina informació pública correspon a informació de rellevància jurídica que han de publicar les administracions públiques:
a) Els pressuposts.
b) Els projectes de reglaments la iniciativa dels quals els correspongui.
c) La relació dels convenis subscrits.
d) La informació relativa a la seva estructura organitzativa.

6. D’acord amb la Llei 19/2013, de 9 de desembre, de transparència, accés a la informació pública i bon govern, què s’entén per informació pública?
a) Els continguts, però no els documents, que estiguin en poder d’algun dels subjectes inclosos en l’àmbit d’aplicació d’aquesta llei, elaborats o adquirits en l’exercici de les seves funcions.
b) Els actes públics del Govern.
c) Les normes publicades al Butlletí Oficial de l’Estat.
d) Els continguts o documents que estiguin en poder d’algun dels subjectes inclosos en l’àmbit d’aplicació d’aquesta llei, elaborats o adquirits en l’exercici de les seves funcions.

7. D’acord amb la Llei 4/2011, de 31 de març, de la bona administració i del bon govern de les Illes Balears, en relació amb la publicitat activa de la contractació pública, cada òrgan de contractació, una vegada adjudicat el contracte, quina informació ha de publicar en el Perfil del Contractant?
a) Els criteris d’adjudicació, però no la ponderació.
b) El titular de l’òrgan de contractació.
c) L’adjudicatari.
d) Les modificacions del contracte adjudicat que representin un increment igual o superior al 10 % del preu inicial del contracte, si escau.

8. D’acord amb l’article 5 de la Llei 19/2013, de 9 de desembre, de transparència, accés a la informació pública i bon govern, la informació subjecta a les obligacions de transparència serà publicada:
a) En les seus electròniques o pàgines web corresponents.
b) En els diaris de més tirada en l’àmbit d’actuació de l’administració corresponent.
c) En el Butlletí Oficial de l’Estat o en el diari oficial corresponent.
d) En els taulers d’anuncis de les conselleries.

9. D’acord amb la Llei 4/2011, de 31 de març, de la bona administració i del bon govern de les Illes Balears, en relació amb la publicitat activa de la contractació pública, cada òrgan de contractació, una vegada adjudicat el contracte, quines modificacions del contracte adjudicat ha de publicar en el Perfil del Contractant?
a) Les que representin un increment igual o superior al 10 % del preu inicial del contracte.
b) Les que representin un increment igual o superior al 30 % del preu inicial del contracte.
c) Les que representin un increment igual o superior al 5 % del preu inicial del contracte.
d) Les que representin un increment igual o superior al 20 % del preu inicial del contracte.

10. D’acord amb la Llei 1/2019, quina de les següents no és una activitat que s’ha de dur a terme per aconseguir l’objectiu de garantir la transparència del govern obert?
a) Informar de manera clara i comprensible dels serveis que desenvolupin.
b) Facilitar la rendició dels pressuposts anuals al Parlament.
c) Implantar mecanismes i espais per escoltar els ciutadans, aprofitant sobretot les noves tecnologies.
d) Facilitar la rendició de comptes.

11. D’acord amb l’article 3 de la Llei 4/2011, de 31 de març, de la bona administració i del bon govern de les Illes Balears, el principi de transparència suposa incloure la transparència en l’exercici de la gestió pública:
a) En el resultat de les polítiques, però no en el desenvolupament de l’activitat pública.
b) En l’adopció de decisions, però no en el desenvolupament de l’activitat pública.
c) En el desenvolupament dels consells de govern.
d) Tant en l’adopció de decisions com en el desenvolupament de l’activitat pública.

12. D’acord amb la Llei 19/2013, de 9 de desembre, de transparència, accés a la informació pública i bon govern, el dret d’accés pot ser limitat quan accedir a la informació suposi un perjudici per a:
a) La igualtat de gènere.
b) La defensa.
c) Els interessos polítics del govern.
d) Les relacions entre comunitats autònomes.

13. D’acord amb la Llei 4/2011, de 31 de març, de la bona administració i del bon govern de les Illes Balears, en relació amb la publicitat activa de la contractació pública, quins contractes s’han de publicar en el Perfil del Contractant?
a) Tots els de quantia superior a 50.000 euros en els contractes d’obres i de 12.000 euros en la resta de contractes.
b) Tots els de quantia superior a 50.000 euros en els contractes d’obres i de 15.000 euros en la resta de contractes.
c) Tots els de quantia superior a 25.000 euros en els contractes d’obres i de 12.000 euros en la resta de contractes.
d) Tots els de quantia superior a 25.000 euros en els contractes d’obres i de 9.000 euros en la resta de contractes.

14. D’acord amb l’article 3 de la Llei 4/2011, de 31 de març, de la bona administració i del bon govern de les Illes Balears, el principi de responsabilitat i rendició de comptes suposa que l’Administració i el Govern de les Illes Balears:
a) Han d’informar sobre l’execució del pressupost el Parlament balear.
b) Han de promocionar i impulsar la cultura de l’avaluació i l’exercici de rendició de comptes en totes les seves actuacions.
c) Han de formar els comptes anuals de l’Administració de la Comunitat Autònoma i els han de rendir a la Sindicatura de Comptes.
d) Han de retre comptes davant el Tribunal de Comptes.

15. D’acord amb la Llei 19/2013, de 9 de desembre, de transparència, accés a la informació pública i bon govern, el dret d’accés a la informació pública s’exercirà:
a) Sense límit, atès que és un dret constitucional.
b) Amb els límits especificats en la Constitució.
c) Amb el límit derivat de la protecció de dades de caràcter personal.
d) Amb el límit temporal de 7 anys des que es resol l’expedient al qual es pretén accedir.

16. La Llei 19/2013, de 9 de desembre, de transparència, accés a la informació pública i bon govern, estableix que l’incompliment reiterat de les obligacions de publicitat activa regulades en el capítol II del títol I de la Llei, tindrà la consideració:
a) D’infracció molt greu als efectes d’aplicació als seus responsables del règim disciplinari previst.
b) D’infracció greu als efectes d’aplicació als seus responsables del règim disciplinari previst.
c) D’infracció lleu als efectes d’aplicació als seus responsables del règim disciplinari previst.
d) D’amonestació als efectes d’aplicació als seus responsables del règim disciplinari previst.

17. Quin dels següents no és un principi tècnic dels esmentats en la Llei 19/2013, de 9 de desembre, de transparència, accés a la informació pública i bon govern al qual s’ha d’atenir la informació publicada al Portal de Transparència de l’Administració general de l’Estat?
a) Compatibilitat.
b) Interoperabilitat.
c) Reutilització.
d) Accessibilitat.

18. D’acord amb la Llei 19/2013, de 9 de desembre, de transparència, accés a la informació pública i bon govern, assenyalau quina informació pública correspon a informació econòmica, pressupostària i estadística que han de publicar les administracions públiques:
a) La informació relativa a les funcions que desenvolupen.
b) Els avantprojectes de llei i els projectes de decrets legislatius la iniciativa dels quals els correspongui.
c) Els projectes de reglaments la iniciativa dels quals els correspongui.
d) Els pressuposts.

19. D’acord amb l’article 13 de la Llei 39/2015, d’1 d’octubre, del procediment administratiu comú de les administracions públiques, entre els drets de les persones en les seves relacions amb les administracions públiques es troba:
a) El dret a l’accés a la informació pública, fitxers i registres.
b) El dret a consulta dels expedients i dels registres.
c) El dret a petició d’expedients i de circulars.
d) El dret a consulta i accés dels arxius i les circulars.

20. La Llei 19/2013, de 9 de desembre, de transparència, accés a la informació pública i bon govern, com anomena els dos tipus de transparència que regula?
a) Propaganda i dret de petició de la informació pública.
b) Publicitat i propaganda.
c) Publicitat informativa i dret de petició de la informació pública.
d) Publicitat activa i dret d’accés a la informació pública.

21. D’acord amb la Llei 4/2011, de 31 de març, de la bona administració i del bon govern de les Illes Balears, en relació amb la publicitat activa de la contractació pública, durant quant de temps s’ha de mantenir publicada la informació en la web?
a) Durant 7 exercicis pressupostaris.
b) Durant 5 exercicis pressupostaris.
c) Durant tot l’exercici pressupostari, a més de mantenir la informació de l’exercici immediatament anterior.
d) Durant tot l’exercici pressupostari, a més de mantenir la informació dels 3 exercicis immediatament anteriors.

22. En la Llei 19/2013, de 9 de desembre, de transparència, accés a la informació pública i bon govern, la transparència de l’activitat pública es regula:
a) En el títol preliminar.
b) En el títol I.
c) En el títol II.
d) En el títol III.

23. D’acord amb la Llei 19/2013, de 9 de desembre, de transparència, accés a la informació pública i bon govern, indicau la resposta correcta:
a) La publicitat activa respon a les demandes d’informació per part dels ciutadans.
b) La transparència pública pot ser per publicitat i propaganda.
c) El dret d’accés respon a les demandes d’informació per part dels ciutadans.
d) La publicitat passiva no respon a demandes d’informació, ja que la ciutadania pren un paper passiu.

24. Quina conselleria gestiona el Portal de Transparència de la Comunitat Autònoma de les Illes Balears?
a) La Conselleria d’Afers Socials i Esports.
b) La Conselleria de Transició Energètica, Sectors Productius i Memòria Democràtica.
c) La Conselleria de Fons Europeus, Universitat i Cultura.
d) La Conselleria d’Hisenda i Relacions Exteriors

25. D’acord amb l’article 13 de la Llei 19/2013, de 9 de desembre, de transparència, accés a la informació pública i bon govern, els continguts o documents, sigui quin sigui el format o el suport, que estiguin en poder d’algun dels subjectes inclosos en l’àmbit d’aplicació del títol I d’aquesta llei i que hagin estat elaborats o adquirits en l’exercici de les seves funcions, s’entén que són:
a) Documents públics.
b) Informació pública.
c) Documents administratius.
d) Arxiu públic.

26. Indicau quina de les normes següents és la llei autonòmica que regula la transparència en la gestió de l’Administració autonòmica de les Illes Balears.
a) La Llei 19/2013, del 9 de desembre, de transparència, accés a la informació pública i bon govern.
b) La Llei 1/2019, de 31 de gener, del Govern de les Illes Balears.
c) La Llei 4/2011, de 31 de març, de la bona administració i del bon govern de les Illes Balears.
d) La Llei 39/2015, d’1 d’octubre, del procediment administratiu comú de les administracions públiques.

27. Indicau quina de les respostes següents no està inclosa en l’àmbit d’aplicació de la Llei 4/2011, de 31 de març, de la bona administració i del bon govern de les Illes Balears.
a) El Govern de les Illes Balears.
b) Les entitats locals ubicades a la comunitat autònoma de les Illes Balears.
c) Les societats mercantils públiques de la comunitat autònoma de les Illes Balears.
d) Els organismes autònoms de la comunitat autònoma de les Illes Balears.

28. D’acord amb la Llei 19/2013, de 9 de desembre, de transparència, accés a la informació pública i bon govern, tota la informació ha d’estar a disposició de les persones amb discapacitat en una modalitat subministrada per mitjans o en formats adequats de manera que resultin accessibles i comprensibles:
a) Conforme al principi d’accessibilitat universal i disseny per a tothom.
b) Sempre que la tecnologia ho permeti.
c) En el termini de dos anys des de la publicació d’aquesta llei.
d) Conforme al principi d’accessibilitat per a la majoria de la ciutadania.

29. D’acord amb l’article 6 de la Llei 19/2013, de 9 de desembre, de transparència, accés a la informació pública i bon govern, les administracions públiques han de publicar els plans i programes anuals i plurianuals:
a) En què es fixin objectius concrets, encara que no les activitats i els mitjans per a la seva consecució.
b) En què es fixin objectius genèrics, encara que no les activitats i els mitjans per a la seva consecució.
c) En què es fixin objectius concrets, així com les activitats i els mitjans per a la seva consecució.
d) En què es fixin objectius genèrics, així com les activitats i els mitjans per a la seva consecució.

30. D’acord amb l’article 129 de la Llei 39/2015, d’1 d’octubre, del procediment administratiu comú de les administracions públiques, entre els principis de bona regulació hi ha:
a) El de transparència i publicitat.
b) El de publicitat però no el de transparència.
c) El de transparència però no el de publicitat.
d) Cap dels dos.

31. D’acord amb la Llei 19/2013, de 9 de desembre, de transparència, accés a la informació pública i bon govern, indicau quina informació pública correspon a informació econòmica, pressupostària i estadística que han de publicar les administracions públiques:
a) Els avantprojectes de llei i els projectes de decrets legislatius la iniciativa dels quals els correspongui.
b) Els projectes de reglaments la iniciativa dels quals els correspongui.
c) Les subvencions i les ajudes públiques concedides.
d) La informació relativa a les funcions que desenvolupen.

32. D’acord amb l’article 24 de la Llei 39/2013, si a un ciutadà se li denega el dret d’accés a la informació pública, què pot fer si no està d’acord amb aquesta denegació?
a) Haurà d’interposar un recurs de reposició abans del possible recurs contenciós administratiu.
b) Pot interposar una reclamació davant el Consell de Transparència i Bon Govern.
c) Haurà d’interposar una reclamació davant el Consell de Transparència i Bon Govern en tot cas.
d) Haurà d’interposar un recurs contenciós administratiu en tot cas.

33. D’acord amb la Llei 39/2015, d’1 d’octubre, del procediment administratiu comú de les administracions públiques, en aplicació del principi de transparència entre els principis de bona regulació, les administracions públiques han de possibilitar l’accés a la normativa en vigor i els documents propis del seu procés d’elaboració…
a) …però no es preveu que els destinataris potencials puguin tenir una participació activa en l’elaboració de les normes.
b) …i han de possibilitar que els destinataris potencials puguin interposar recursos administratius per participar en l’elaboració de les normes.
c) …amb l’única finalitat que la normativa sigui coneguda abans que entri en vigor.
d) …i han de possibilitar que els destinataris potencials tenguin una participació activa en l’elaboració de les normes.

34. En relació amb el procés d’elaboració de normativa, regulat en la Llei 1/2019, de 31 de gener, del Govern de les Illes Balears, quin és el termini del tràmit d’informació pública quan aquest es considera oportú?
a) Ha de ser adequat a la naturalesa de la disposició i, en tot cas, no inferior a un mes.
b) Ha de ser adequat a la naturalesa de la disposició i, en tot cas, no inferior a quinze dies.
c) Ha de ser adequat a la naturalesa de la disposició i, en tot cas, no inferior a deu dies.
d) Ha de ser adequat a la naturalesa de la disposició i, en tot cas, no inferior a vint dies.

35. D’acord amb la Llei 1/2019, de 31 de gener, del Govern de les Illes Balears, quan s’han de sotmetre al tràmit d’informació pública els avantprojectes o els projectes normatius?
a) Quan resulti preceptiva o sigui convenient a criteri de l’òrgan responsable de la tramitació.
b) Quan resulti preceptiva o sigui convenient a criteri del Consell de Govern.
c) Exclusivament quan sigui preceptiva per una norma amb rang de llei.
d) Exclusivament quan es tracti de reglaments, atès que les lleis les aprova el Parlament.

36. D’acord amb la Llei 4/2011, de 31 de març, de la bona administració i del bon govern de les Illes Balears, indicau quina de les respostes següents no suposa haver d’observar l’obligació de transparència en la gestió de l’administració de la CAIB.
a) L’adjudicació dels contractes
b) La signatura de convenis de col·laboració subscrits amb altres administracions públiques.
c) La concessió de subvencions.
d) Els debats dins el Consell de Govern.

37. D’acord amb la Llei 19/2013, de 9 de desembre, de transparència, accés a la informació pública i bon govern, quina de les respostes següents no està inclosa en l’àmbit d’aplicació d’aquesta llei?
a) L’Ajuntament de Calvià.
b) Les entitats gestores i els serveis comuns de la Seguretat Social.
c) La Casa de Sa Majestat el Rei.
d) Les cooperatives agràries.

38. D’acord amb la Llei 19/2013, de 9 de desembre, de transparència, accés a la informació pública i bon govern, assenyalau quina informació pública correspon a informació institucional, organitzativa i de planificació que han de publicar les administracions públiques:
a) L’organigrama actualitzat que identifiqui els responsables dels diferents òrgans i el seu perfil i trajectòria professional.
b) La informació estadística necessària per valorar el grau de compliment i la qualitat dels serveis públics que siguin de la seva competència.
c) Els projectes de reglaments la iniciativa dels quals els correspongui.
d) Els pressuposts.

39. D’acord amb la Llei 19/2013, de 9 de desembre, de transparència, accés a la informació pública i bon govern, assenyalau quina informació pública correspon a informació econòmica, pressupostària i estadística que han de publicar les administracions públiques:
a) Els avantprojectes de llei i els projectes de decrets legislatius la iniciativa dels quals els correspongui.
b) Els comptes anuals que s’hagin de rendir.
c) La informació relativa a les funcions que desenvolupen.
d) Les directrius, les instruccions, els acords o les circulars en la mesura que suposin una interpretació del dret o tenguin efectes jurídics.

40. D’acord amb l’article 105 de la Constitució espanyola, la llei ha de regular l’accés als arxius i registres administratius:
a) Dels ciutadans.
b) Dels espanyols.
c) De les persones.
d) Dels interessats.

41. D’acord amb la Llei 19/2013, de 9 de desembre, de transparència, accés a la informació pública i bon govern, els subjectes obligats a proporcionar una publicitat activa han de publicar la informació el coneixement de la qual sigui rellevant:
a) De forma puntual i actualitzada.
b) De forma puntual i reutilitzada.
c) De forma periòdica i actualitzada.
d) De forma periòdica i reutilitzada.

42. D’acord amb l’article 18 de la Llei 4/2011, de 31 de març, de la bona administració i del bon govern de les Illes Balears, indicau quina de les respostes següents no suposa haver d’observar l’obligació de transparència en la gestió de l’administració de la CAIB:
a) Les ordres dels superiors a organismes inferiors.
b) L’execució dels contractes
c) La signatura de convenis de col·laboració subscrits amb entitats privades.
d) La concessió d’ajuts.

43. D’acord amb la Llei 19/2013, de 9 de desembre, de transparència, accés a la informació pública i bon govern, assenyalau quina informació pública correspon a informació institucional, organitzativa i de planificació que han de publicar les administracions públiques:
a) Els comptes anuals que s’hagin de rendir.
b) La informació relativa a les funcions que desenvolupen i la normativa que els sigui aplicable.
c) La informació estadística necessària per valorar el grau de compliment i la qualitat dels serveis públics que siguin de la seva competència.
d) La relació dels convenis subscrits.

44. D’acord amb la Llei 19/2013, de 9 de desembre, de transparència, accés a la informació pública i bon govern, assenyalau quina informació pública correspon a informació econòmica, pressupostària i estadística que han de publicar les administracions públiques:
a) La informació relativa a les funcions que desenvolupen.
b) Els projectes de reglaments la iniciativa dels quals els correspongui.
c) Les resolucions d’autorització o reconeixement de compatibilitat que afectin els empleats públics.
d) Les memòries i els informes que conformen els expedients d’elaboració dels textos normatius.

45. El principi de dret d’accés regulat en la Llei 19/2013, de 9 de desembre, de transparència, accés a la informació pública i bon govern, suposa per a les administracions públiques:
a) L’obligació de fer públiques determinades informacions de manera proactiva i gratuïta.
b) L’obligació d’atendre les sol·licituds d’informació que facin els ciutadans de manera gratuïta.
c) L’obligació de fer públiques determinades informacions de forma proactiva, per a la qual cosa poden establir una taxa.
d) L’obligació d’atendre les sol·licituds d’informació que facin els ciutadans, per a la qual cosa poden establir una taxa.

46. Si un ciutadà no troba la informació que cerca en el Portal de Transparència, què pot fer per obtenir-la?
a) Sol·licitar al Portal de Transparència que ampliï la informació que ofereix.
b) Presentar un recurs administratiu.
c) Sol·licitar aquesta informació a l’administració, exercint el dret d’accés a la informació pública.
d) Presentar una queixa davant el Consell de Transparència i Bon Govern.

47. D’acord amb la Llei 19/2013, de 9 de desembre, de transparència, accés a la informació pública i bon govern, el dret d’accés a la informació pública significa que:
a) Tots els ciutadans de la Unió Europea tenen dret a accedir a la informació pública.
b) Tots els espanyols tenen dret a accedir a la informació pública.
c) Totes les persones tenen dret a accedir a la informació pública.
d) Tots els ciutadans de la Unió Europea i dels països que hagin subscrit un conveni amb aquesta tenen dret a accedir a la informació pública.

48. D’acord amb la Llei 19/2013, de 9 de desembre, de transparència, accés a la informació pública i bon govern, la publicitat activa:
a) No ha d’estar a disposició de les persones amb discapacitat.
b) No ha de ser de fàcil accés.
c) No ha d’estar a disposició de les persones també en llengua estrangera.
d) No ha de ser d’accés gratuït.

49. D’acord amb la Llei 19/2013, de 9 de desembre, de transparència, accés a la informació pública i bon govern, els subjectes obligats a proporcionar una publicitat activa han de publicar la informació rellevant:
a) Per garantir la transparència de la seva activitat.
b) Per garantir la legalitat de la seva activitat.
c) Per garantir l’efectivitat de la seva activitat.
d) Per garantir l’eficiència de la seva activitat.

50. D’acord amb la Llei 19/2013, de 9 de desembre, de transparència, accés a la informació pública i bon govern, la publicitat activa:
a) No té limitacions
b) Té els límits que estableixi l’administració corresponent.
c) Té els límits derivats de la protecció de dades de caràcter personal únicament.
d) Té els límits derivats de la protecció de dades de caràcter personal entre d’altres.

51. D’acord amb la Llei 19/2013, de 9 de desembre, de transparència, accés a la informació pública i bon govern, quan la publicitat activa conté dades especialment protegides:
a) La informació es facilita en tot cas, atès que la publicitat activa no té límits, al contrari que el dret d’accés.
b) La publicitat activa no es pot dur a terme
c) La publicitat només es duu a terme amb la dissociació prèvia d’aquestes dades.
d) La publicitat activa només es duu a terme amb l’autorització prèvia per escrit de les persones afectades.

52. D’acord amb la Llei 19/2013, de 9 de desembre, de transparència, accés a la informació pública i bon govern, els límits a la publicitat activa:
a) Es regulen en l’article 14 d’aquesta llei, a més de la protecció de dades personals, regulada en l’article 15.
b) Es regulen únicament en l’article 14 d’aquesta llei.
c) Únicament té els límits derivats de la protecció de dades de caràcter personal, regulada en l’article 15.
d) La publicitat activa no té límits, al contrari que el dret d’accés.

53. D’acord amb l’article 22 de la Llei 4/2011, de 31 de març, de la bona administració i del bon govern de les Illes Balears, pel que fa a la publicitat activa de la relació actualitzada de les línies d’ajuts o subvencions que s’hagin de convocar durant l’exercici pressupostari, quines dades no ha d’indicar necessàriament?
a) Els imports que s’hi destinen.
b) La data prevista de concessió.
c) L’objectiu o la finalitat.
d) La descripció dels possibles beneficiaris.

54. D’acord amb la Llei 19/2013, de 9 de desembre, de transparència, accés a la informació pública i bon govern, què vol dir que la informació que facilita el Portal de la Transparència ha de complir el principi tècnic d’accessibilitat?
a) Que s’ha de proporcionar informació accessible amb contrasenyes d’accés.
b) Que s’ha de fomentar que la informació sigui publicada en formats que permetin la seva reutilització.
c) Que s’ha de proporcionar informació estructurada sobre els documents i els recursos d’informació amb vista a facilitar la identificació i cerca de la informació.
d) Que els espais habilitats per accedir a la informació han de ser accessibles a la població.

55. D’acord amb la Llei 19/2013, de 9 de desembre, de transparència, accés a la informació pública i bon govern, què vol dir que la informació que facilita el Portal de la Transparència ha de complir el principi tècnic d’interoperabilitat?
a) Que la informació publicada ha de ser conforme a l’Esquema Nacional d’Interoperabilitat.
b) Que la informació publicada ha de ser conforme a l’Esquema d’Interoperabilitat que aprovi cada administració pública.
c) Que la informació publicada ha de ser operada per intermediaris.
d) Que s’ha de proporcionar informació estructurada sobre els documents i recursos d’informació amb vista a facilitar la identificació i cerca de la informació.

56. D’acord amb la Llei 19/2013, de 9 de desembre, de transparència, accés a la informació pública i bon govern, què vol dir que la informació que facilita el Portal de la Transparència hagi de complir el principi tècnic de reutilització?
a) Que s’ha de fomentar que la informació sigui publicada diverses vegades.
b) Que s’ha de facilitar la informació en suports físics reutilitzables.
c) Que tota la informació, obligatòriament, s’ha de publicar en formats que en permetin la reutilització.
d) Que s’ha de fomentar que la informació sigui publicada en formats que permetin la seva reutilització.

57. D’acord amb la Llei 19/2013, de 9 de desembre, de transparència, accés a la informació pública i bon govern, la publicitat activa:
a) No ha de ser d’accés prioritari.
b) No ha de ser de fàcil accés.
c) No ha d’estar a disposició de les persones amb discapacitat.
d) No ha de ser d’accés gratuït.

58. D’acord amb la Llei 19/2013, de 9 de desembre, de transparència, accés a la informació pública i bon govern, assenyalau quina informació pública correspon a informació de rellevància jurídica que han de publicar les administracions públiques:
a) Les memòries i els informes que conformen els expedients d’elaboració dels textos normatius.
b) La informació relativa a la seva estructura organitzativa.
c) Les retribucions percebudes anualment pels alts càrrecs.
d) Els comptes anuals que s’hagin de rendir.

59. La publicitat activa regulada en la Llei 19/2013, de 9 de desembre, de transparència, accés a la informació pública i bon govern, suposa per a les administracions públiques l’obligació de publicar:
a) Determinades informacions de manera proactiva.
b) Determinades informacions a petició de qualsevol ciutadà.
c) Tota la informació de manera proactiva.
d) Tota la informació a petició de qualsevol ciutadà.

60. D’acord amb la Llei 19/2013, de 9 de desembre, de transparència, accés a la informació pública i bon govern, en relació amb la informació econòmica, pressupostària i estadística, les administracions públiques han de publicar:
a) La relació dels béns immobles i mobles que siguin de la seva propietat o sobre els quals tenguin algun dret real.
b) La relació dels béns immobles, però no els mobles, que siguin de la seva propietat o sobre els quals tenguin algun dret real.
c) La relació dels béns mobles, però no els immobles, que siguin de la seva propietat o sobre els quals tenguin algun dret real.
d) No estan obligades a publicar la relació dels béns mobles i immobles que siguin de la seva propietat o sobre els quals tenguin algun dret real.

