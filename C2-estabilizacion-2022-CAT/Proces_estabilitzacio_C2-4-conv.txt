1. D’acord amb l’article 1 del Decret 7/2020, de 31 de gener, aquest Decret és d’aplicació:
a) Al personal funcionari dels serveis generals de l’Administració de la Comunitat Autònoma de les Illes Balears, sense incloure el personal funcionari adscrit als ens del sector públic instrumental de la Comunitat Autònoma.
b) Al personal funcionari dels serveis generals de l’Administració de la Comunitat Autònoma de les Illes Balears, incloent-hi el personal funcionari adscrit als ens del sector públic instrumental.
c) Al personal funcionari dels serveis generals i al personal docent de l’Administració de la Comunitat Autònoma de les Illes Balears.
d) Al personal funcionari dels serveis generals de l’Administració de la Comunitat Autònoma de les Illes Balears i al personal funcionari sanitari que presta serveis en institucions sanitàries públiques de la Comunitat Autònoma.

2. Indicau la resposta correcta. D’acord amb l’article 3 del Decret 7/2020, de 31 de gener, el personal funcionari té dret a un permís per la mort, accident o malaltia greu d’un familiar dins el primer grau de consanguinitat o afinitat:
a) De tres dies hàbils quan el succés es produeix en el mateix municipi en què el funcionari o funcionària té la residència de destí o el domicili habitual.
b) De tres dies hàbils quan el succés es produeix en el mateix municipi en què el funcionari o funcionària té la residència de destí i el domicili habitual.
c) De tres dies naturals quan el succés es produeix en el mateix municipi en què el funcionari o funcionària té la residència de destí o el domicili habitual.
d) De tres dies naturals quan el succés es produeix en el mateix municipi en què el funcionari o funcionària té la residència de destí i el domicili habitual.

3. Indicau la resposta correcta. D’acord amb l’article 3 del Decret 7/2020, de 31 de gener, el personal funcionari té dret a un permís per la mort, accident o malaltia greu d’un familiar dins el primer grau de consanguinitat o afinitat:
a) De cinc dies naturals quan el succés es produeix en un municipi distint al de la residència de destí i el domicili habitual que té el funcionari o funcionària.
b) De cinc dies naturals quan el succés es produeix en un municipi distint al de la residència de destí o el domicili habitual que té el funcionari o funcionària.
c) De cinc dies hàbils quan el succés es produeix en un municipi distint al de la residència de destí i el domicili habitual que té el funcionari o funcionària.
d) De cinc dies hàbils quan el succés es produeix en un municipi distint al de la residència de destí o el domicili habitual que té el funcionari o funcionària.

4. Indicau quina afirmació és falsa en relació amb el permís per mort, accident o malaltia greu d’un familiar del personal funcionari que preveu l’article 3 del Decret 7/2020, de 31 de gener:
a) El còmput del gaudi del permís per causa de mort s’inicia el mateix dia o el dia hàbil següent de produir-se.
b) El còmput del gaudi del permís per causa d’accident o malaltia greu es pot iniciar en qualsevol moment mentre dura la malaltia greu o l’hospitalització.
c) En cas d’accident o malaltia greu, el permís es pot gaudir de forma discontínua mentre dura la malaltia greu o l’hospitalització.
d) Per poder tenir dret a aquest permís la intervenció quirúrgica de la malaltia greu ha de requerir hospitalització.

5. D’acord amb l’article 4 del Decret 7/2020, de 31 de gener, el personal funcionari té dret a un permís per trasllat del domicili habitual:
a) D’un dia natural si el trasllat no implica canvi de municipi i de tres dies naturals si implica canvi de municipi.
b) D’un dia natural si el trasllat no implica canvi de municipi i de dos dies naturals si implica canvi de municipi.
c) D’un dia hàbil si el trasllat no implica canvi de municipi i de tres dies hàbils si implica canvi de municipi.
d) D’un dia hàbil si el trasllat no implica canvi de municipi i de dos dies hàbils si implica canvi de municipi.

6. Indicau quina afirmació és falsa en relació amb el permís per a la realització d’exàmens prenatals i tècniques de preparació al part de les funcionàries embarassades que preveu l’article 7 del Decret 7/2020, de 31 de gener:
a) Tenen dret a absentar-se del lloc de treball durant el temps necessari per sotmetre’s a exàmens prenatals i practicar tècniques de preparació al part.
b) Per gaudir-lo, les funcionàries embarassades han de justificar sempre amb caràcter previ que les activitats esmentades s’han de dur a terme necessàriament dins la jornada de treball.
c) Aquest permís s’ha de fer extensiu al cònjuge.
d) Aquest permís no es pot fer extensiu a la parella estable de la funcionària embarassada.

7. Indicau quina afirmació és falsa en relació amb el permís per lactància de fills o filles menors de dotze mesos del personal funcionari que preveu l’article 10 del Decret 7/2020, de 31 de gener:
a) Aquest permís no constitueix un dret individual dels funcionaris, de manera que pot transferir-se l’exercici a l’altre progenitor.
b) Aquest permís en cas de part múltiple s’incrementa proporcionalment.
c) Aquest permís té dues modalitats, de gaudi diari i de gaudi acumulat en jornades completes.
d) Aquest permís és compatible amb la reducció de jornada per raons de guarda legal.

8. En relació amb el permís per naixements de fills o filles prematurs o que per qualsevol altra causa hagin de romandre hospitalitzats a continuació del part, l’article 11 del Decret 7/2020, de 31 de gener, disposa:
a) Que el funcionari o funcionària té dret a absentar-se de la feina durant un màxim de tres hores diàries i percebre les retribucions íntegres.
b) Que el funcionari o funcionària té dret a absentar-se de la feina durant un màxim de dues hores diàries i percebre les retribucions íntegres.
c) Que el funcionari o funcionària té dret a absentar-se de la feina durant un màxim de tres hores diàries amb la reducció proporcional de les seves retribucions.
d) Que el funcionari o funcionària té dret a absentar-se de la feina una hora diària i percebre les retribucions íntegres.

9. Indicau quina afirmació és falsa en relació amb el permís per naixements prematurs o per hospitalització a continuació del part de fills o filles del personal funcionari que preveu l’article 11 del Decret 7/2020, de 31 de gener:
a) El dret a aquest permís el pot exercir indistintament l’un o l’altre dels progenitors.
b) En cas que els dos progenitors treballin, només pot gaudir-lo un d’ells.
c) Aquest permís és compatible amb el permís per part.
d) Aquest permís és incompatible amb el permís de paternitat de l’altre cònjuge.

10. D’acord amb l’article 12 del Decret 7/2020, de 31 de gener, té dret a un permís de reducció de jornada per guarda legal o atenció directa, el funcionari o funcionària:
a) Quan tengui la guarda d’un fill o filla menor de tretze anys.
b) Quan tengui la guarda legal d’una persona gran que requereix especial dedicació.
c) Quan tengui la guarda legal d’una persona amb discapacitat.
d) Quan tengui un familiar a càrrec, fins al tercer grau de consanguinitat o afinitat que, per raons d’edat, accident o malaltia no pugui desenvolupar cap activitat retribuïda.

11. D’acord amb l’article 12 del Decret 7/2020, de 31 de gener, en el supòsit que un funcionari o funcionària tengui la guarda legal d’un fill o filla de set anys, el permís de reducció de jornada per guarda legal o directa ha de consistir:
a) En una reducció d’un màxim de dues hores diàries sense reducció de retribucions.
b) En una reducció d’un màxim de dues hores diàries de la jornada amb la reducció proporcional de retribucions.
c) En una reducció d’un màxim de la meitat de la jornada amb la reducció proporcional de retribucions.
d) En una reducció d’un màxim del terç de la jornada amb la reducció proporcional de retribucions.

12. D’acord amb l’article 13 del Decret 7/2020, de 31 de gener, el permís de reducció de jornada per atendre un familiar de primer grau per malaltia molt greu ha de consistir:
a) En una reducció fins al 50 % de la jornada laboral, amb caràcter retribuït i amb el límit d’un mes.
b) En una reducció fins a un terç de la jornada laboral, amb caràcter retribuït i amb el límit d’un mes.
c) En una reducció fins al 50 % de la jornada laboral amb la reducció proporcional de retribucions.
d) En una reducció fins a un terç de la jornada laboral amb la reducció proporcional de retribucions.

13. D’acord amb l’article 17 del Decret 7/2020, de 31 de gener, no es pot concedir un permís per complir un deure inexcusable de caràcter públic o personal al funcionari o funcionària per acudir:
a) A visites mèdiques.
b) A la renovació del carnet de conduir.
c) A l’assistència a una reunió ordinària convocada per l’associació de veïns de la qual és soci o sòcia.
d) A la revisió d’armes.

14. Indicau quina afirmació és falsa en relació amb el permís per assumptes particulars que preveu l’article 18 del Decret 7/2020, de 31 de gener:
a) El personal funcionari té dret a un dia addicional de permís per antiguitat a partir del sisè trienni que es compleixi.
b) La concessió d’aquest permís està condicionada a les necessitats del servei.
c) El gaudi d’aquest permís s’ha de dur a terme dins l’any natural o, excepcionalment, fins al 31 de gener de l’any següent.
d) Els dies de permís que no s’han gaudit durant el període corresponent no es poden acumular als que corresponguin a l’any següent.

15. D’acord amb l’article 19 del Decret 7/2020, de 31 de gener, en quins supòsits el funcionari o funcionària té dret al permís per matrimoni?
a) Per contreure matrimoni i en els supòsits d’unions de fet tot i que aquesta unió ha d’estar inscrita en qualsevol dels registres d’unions de fet creades per les distintes administracions autonòmiques.
b) Per contreure matrimoni i en els supòsits d’unions de fet inscrites en qualsevol dels registres de parelles estables creades per l’Administració autonòmica o d’unions de fet creades pels consells insulars.
c) Només per contreure matrimoni i en el supòsit d’unions de fet inscrites en el registres d’unions de fet creades pels consells insulars.
d) Per contreure matrimoni i en el supòsit d’unions de fet inscrites en el Registre de Parelles Estables de les Illes Balears.

16. Indicau quina afirmació és falsa en relació amb el permís per matrimoni del personal funcionari que preveu l’article 19 del Decret 7/2020, de 31 de gener:
a) Aquest personal té un permís de quinze dies naturals per matrimoni, anteriors o posteriors a la celebració d’aquest, a elecció del funcionari o funcionària.
b) El permís per matrimoni es pot dividir en dos períodes, que s’han de gaudir sense interrupció, un abans de la celebració i l’altre després.
c) Si el funcionari o funcionària opta per gaudir del permís amb anterioritat a la celebració del matrimoni, ha de coincidir amb els dies immediatament anteriors a aquesta.
d) Si el funcionari o funcionària opta per gaudir del permís amb posterioritat a la celebració del matrimoni, el gaudi s’ha de situar dins el mes següent a la data de celebració.

17. D’acord amb l’article 20 del Decret 7/2020, de 31 de gener, les funcionàries en estat de gestació poden gaudir d’un permís retribuït:
a) A partir del primer dia de la setmana trenta-sis de l’embaràs fins a la data del part.
b) A partir del primer dia de la setmana trenta-set de l’embaràs fins a la data del part.
c) A partir del primer dia de la setmana trenta-cinc de l’embaràs fins a la data del part.
d) A partir del primer dia de la setmana trenta-vuit de l’embaràs fins a la data del part.

18. Indicau quina afirmació és falsa en relació amb el permís per naixement de la mare biològica que preveu l’article 21 del Decret 7/2020, de 31 de gener:
a) La duració inicial del permís és de setze setmanes de durada, que podrà ampliar-se només en el supòsit de part múltiple.
b) Les sis setmanes immediatament posteriors al part són en tot cas de descans obligatori i ininterrompudes.
c) En cas de mort de la mare, l’altre progenitor pot fer ús de la totalitat o part que resti del permís.
d) Durant el gaudi d’aquest permís es pot participar en els cursos de formació que convoqui l’Administració de la Comunitat Autònoma de les Illes Balears.

19. D’acord amb l’article 21 del Decret 7/2020, de 31 de gener, en cas de part prematur, el permís per naixement de la mare biològica s’amplia:
a) En tants dies com el nounat estigui hospitalitzat, amb un màxim de set setmanes addicionals.
b) En tants dies com el nounat estigui hospitalitzat, amb un màxim de tretze setmanes addicionals.
c) En tants dies com el nounat estigui hospitalitzat.
d) En tants dies com el nounat estigui hospitalitzat, amb un màxim de setze setmanes addicionals.

20. D’acord amb l’article 26 del Decret 7/2020, de 31 de gener, el personal funcionari té dret a un permís per cura de fill o filla afectats de càncer que ha de consistir en una reducció de la jornada de treball:
a) D’almenys la meitat de la seva durada, i a percebre les retribucions íntegres per atendre’l durant l’hospitalització i el tractament continuat.
b) D’almenys un terç de la seva durada, i a percebre les retribucions íntegres per atendre’l durant l’hospitalització.
c) Com a màxim de la meitat de la seva durada, i a percebre les retribucions íntegres per atendre’l durant l’hospitalització i el tractament continuat.
d) D’almenys un terç i com a màxim de la meitat de la seva durada, i a percebre les retribucions íntegres per atendre’l durant l’hospitalització.

21. Indicau quina afirmació és falsa en relació amb la llicència per assumptes propis que preveu l’article 27 del Decret 7/2020, de 31 de gener:
a) El termini màxim d’aquesta llicència és de tres mesos cada dos anys de serveis efectius prestats.
b) La concessió d’aquesta llicència està sotmesa a les necessitats del servei.
c) Pot gaudir d’aquesta llicència el personal funcionari de carrera i l’interí.
d) Aquesta llicència no dona dret a rebre cap retribució.

22. Indicau quina afirmació és correcta en relació amb la llicència per estudis que preveu l’article 28 del Decret 7/2020, de 31 de gener:
a) Pot gaudir d’aquesta llicència el personal funcionari de carrera i l’interí.
b) La concessió d’aquesta llicència està supeditada a les necessitats del servei.
c) Aquesta llicència té una durada màxima de dotze mesos cada dos anys.
d) Aquesta llicència no podrà donar dret a rebre cap retribució.

23. D’acord amb l’article 30 del Decret 7/2020, de 31 de gener, el personal funcionari té dret a un dia addicional de vacances anuals:
a) A partir de vint anys de servei.
b) A partir de vuit anys de servei.
c) A partir de deu anys de servei.
d) A partir de quinze anys de servei.

24. D’acord amb l’article 31 del Decret 7/2020, de 31 de gener, com a regla general, el personal funcionari ha de gaudir les vacances anuals dins el període ordinari comprès:
a) Entre el 15 de juny i el 30 de setembre.
b) Entre l’1 de juliol i el 30 de setembre.
c) Entre l’1 de juny i el 30 de setembre.
d) Entre l’1 de juliol i el 31 d’agost.

25. Quan per necessitats del servei el personal funcionari resulti obligat a gaudir de la totalitat de les vacances fora del període ordinari, d’acord amb l’article 31 del Decret 7/2020, de 31 de gener, la durada de les vacances ha de ser:
a) De vint-i-cinc dies hàbils.
b) De vint-i-vuit dies hàbils.
c) De vint-i-sis dies hàbils.
d) De vint-i-set dies hàbils.

26. D’acord amb l’article 31 del Decret 7/2020, de 31 de gener, el personal funcionari podrà gaudir de les vacances fora del període ordinari sense haver-ne de justificar la necessitat i de manera condicionada a les necessitats del servei fins a un màxim:
a) De quatre dies naturals.
b) De cinc dies naturals.
c) De sis dies naturals.
d) De set dies naturals.

27. Indicau la resposta correcta. D’acord amb l’article 31 del Decret 7/2020, de 31 de gener, el començament i la finalització de les vacances del personal funcionari s’han de produir dins l’any natural:
a) Sense possibilitat d’establir excepcions a aquesta regla sobre el gaudi de les vacances.
b) Trets dels casos en què per ordre del superior jeràrquic o sol·licitud raonada del funcionari o funcionària afectat, s’ajornin.
c) Trets dels casos que preveu l’article 116 de la Llei de la funció pública de la comunitat autònoma de les Illes Balears.
d) Trets dels casos en què per necessitats del servei o per incapacitat temporal, s’ajornin.

28. D’acord amb l’article 115 de la Llei de la funció pública de la comunitat autònoma de les Illes Balears, el personal funcionari té dret:
a) A conèixer les llengües oficials al nivell que es determini reglamentàriament.
b) A la formació professional i a l’actualització permanent dels seus coneixements i de les seves capacitats.
c) A complir el règim d’incompatibilitats.
d) A observar les mesures de prevenció, seguretat i salut en el treball.

29. D’acord amb l’article 121 de la Llei de la funció pública de la comunitat autònoma de les Illes Balears, té la condició de retribució complementària:
a) La indemnització per residència.
b) El complement de productivitat compensada.
c) Les gratificacions que retribueixen els serveis extraordinaris prestats fora de l’horari o la jornada habitual de treball.
d) Els triennis.

30. D’acord amb l’article 121 de la Llei de la funció pública de la comunitat autònoma de les Illes Balears, quin concepte retribueix, entre d’altres, la incompatibilitat que concorre en determinats llocs de treball?
a) El complement específic.
b) El complement de destinació.
c) El complement de carrera.
d) El complement de productivitat.

31. D’acord amb l’article 121 de la Llei de la funció pública de la comunitat autònoma de les Illes Balears, quin concepte retribueix, entre d’altres, el grau d’interès, iniciativa o esforç amb què el funcionari o funcionària acompleix el treball?
a) El complement específic.
b) El complement de destinació.
c) El complement de carrera.
d) El complement de productivitat.

32. D’acord amb l’article 124 de la Llei de la funció pública de la comunitat autònoma de les Illes Balears, constitueix un deure del personal funcionari:
a) Rebre protecció eficaç en matèria de protecció, seguretat i salut en el treball.
b) L’actualització permanent dels seus coneixements i de les seves capacitats.
c) Observar les mesures de seguretat laboral i de prevenció de riscs que s’adoptin legalment i reglamentàriament.
d) Participar en la consecució dels objectius de la unitat administrativa en què presta serveis.

33. D’acord amb l’article 124 de la Llei de la funció pública de la comunitat autònoma de les Illes Balears, es pot exigir al personal funcionari l’execució de tasques fora de la jornada de treball?
a) Sí, de manera excepcional quan les necessitats del servei així ho facin necessari.
b) Sí, quan el secretari general o la secretària general del funcionari o funcionària ho estimi convenient, però ha d’avisar-los amb una antelació de cinc dies.
c) Sí, quan el superior jeràrquic del funcionari o funcionària ho estimi convenient, però ha d’avisar-los amb una antelació de cinc dies.
d) No, aquest personal està obligat a prestar només serveis dins la jornada i l’horari de treball establerts.

34. Indicau quina afirmació és correcta en relació amb els deures del personal funcionari que preveu l’article 124 de la Llei de la funció pública de la comunitat autònoma de les Illes Balears:
a) Qualsevol incompliment del deure de complir amb exactitud la jornada i l’horari de treball establerts constitueix una falta disciplinària.
b) Aquest personal ha de complir totes les ordres que rebin dels superiors jeràrquics, incloses aquelles que impliquen la comissió d’un delicte.
c) Aquest personal està obligat a residir en la localitat on treballa.
d) Excepcionalment, i quan les necessitats del servei ho facin necessari, es podrà exigir l’execució de tasques fora de la jornada ordinària de treball.

35. En relació amb el deure de complir les instruccions i les ordres rebudes del personal superior jeràrquic, l’article 124 de la Llei de la funció pública de la comunitat autònoma de les Illes Balears, estableix que si el funcionari o funcionària considera que l’ordre rebuda és contraria a la legalitat:
a) Ha de complir-la i posteriorment denunciar aquest fet davant el superior jeràrquic de qui ha emès l’ordre considerada il·legal.
b) Podrà sol·licitar-la per escrit, i un cop rebuda, podrà comunicar immediatament la discrepància al personal superior jeràrquic, el qual ha de decidir o resoldre motivadament.
c) Podrà sol·licitar-la per escrit a l’efecte de quedar exempt de responsabilitat.
d) Podrà negar-se directament a complir-la.

36. D’acord amb l’article 130 de la Llei de la funció pública de la comunitat autònoma de les Illes Balears, l’acompliment de la funció pública:
a) És compatible amb qualsevol activitat que no sigui retribuïda.
b) És compatible amb qualsevol activitat pública o privada, retribuïda o merament honorífica.
c) És incompatible amb l’exercici de qualsevol càrrec, professió o activitat, públic o privat, per compte propi o d’altri, retribuïts.
d) És incompatible amb qualsevol activitat pública o privada, retribuïda o merament honorífica, si impedeix o menyscaba l’exacte compliment dels deures del funcionari o funcionària, en compromet la imparcialitat o la independència o perjudica els interessos generals.

37. D’acord amb els articles 3 i 14 de la Llei d’incompatibilitats del personal al servei de les administracions públiques, per a l’exercici de la segona activitat pública o privada:
a) És indispensable l’autorització expressa de compatibilitat, que podrà obtenir-se abans o després d’iniciar-la.
b) És indispensable l’autorització expressa de compatibilitat, que ha d’obtenir-se abans d’iniciar-la.
c) És indispensable sol·licitar la compatibilitat abans d’iniciar l’activitat a compatibilitzar, però no cal esperar a obtenir l’autorització expressa.
d) És indispensable comunicar a l’Administració l’exercici d’una segona activitat pública o privada abans de començar-la.

38. D’acord amb l’article 5 de la Llei d’incompatibilitats del personal al servei de les administracions públiques, el personal inclòs dins l’àmbit d’aplicació d’aquesta Llei:
a) Podrà compatibilitzar una activitat pública amb l’exercici d’un càrrec electiu com a membre d’una assemblea legislativa de la comunitat autònoma que percebi retribucions periòdiques pel desenvolupament de la funció.
b) Podrà compatibilitzar una activitat pública amb l’exercici d’un càrrec electiu com a membre d’una corporació local que ocupi un càrrec retribuït i de dedicació exclusiva.
c) Podrà compatibilitzar una activitat pública amb l’exercici d’un càrrec electiu com a membre d’una assembla legislativa de la comunitat autònoma que percebi dietes o indemnitzacions o assistències pel desenvolupament de la funció .
d) No podran compatibilitzar una activitat pública amb l’exercici de càrrecs electius en les assembles legislatives de les comunitats autònomes ni de les corporacions locals.

39. La realització d’una segona activitat com a cambrera sense haver sol·licitat la compatibilitat, tot i que l’exercici d’aquesta segona activitat no comprometi la imparcialitat o la independència de la funcionària:
a) Constitueix una falta greu, d’acord amb l’article 138 de la Llei de la funció pública de la comunitat autònoma de les Illes Balears.
b) Constitueix una falta greu o molt greu en funció del grau d’intencionalitat, d’acord amb els articles 137 i 138 de la Llei de la funció pública de la comunitat autònoma de les Illes Balears.
c) Constitueix una falta molt greu, d’acord amb l’article 137 de la Llei de la funció pública de la comunitat autònoma de les Illes Balears.
d) Constitueix una falta greu o molt greu en funció de la pertorbació del servei causada per l’infractor, d’acord amb els articles 137 i 138 de la Llei de la funció pública de la comunitat autònoma de les Illes Balears.

40. D’acord amb l’article 19 de la Llei d’incompatibilitats del personal al servei de les administracions públiques, està sotmès al règim d’incompatibilitats:
a) La participació ocasional en col·loquis i programes en qualsevol mitjà de comunicació social.
b) La col·laboració i l’assistència ocasional a congressos, seminaris, conferències o cursos de caràcter professional.
c) La producció i creació literària, així com les publicacions derivades d’aquella que s’originin com a conseqüència d’una relació d’ocupació o prestació de serveis.
d) La participació en tribunals qualificadors de proves selectives per a l’ingrès a les administracions públiques.

41. D’acord amb l’article 19 de la Llei d’incompatibilitats del personal al servei de les administracions públiques, està exclòs del règim d’incompatibilitats:
a) La direcció de seminaris i el dictat de cursos o conferències per a la formació de funcionaris o professorat que no suposin més de setanta-cinc hores l’any.
b) La direcció de seminaris o el dictat de cursos o conferències en centres oficials destinats a la formació de funcionaris o professorat, tot i que tenguin caràcter permanent o habitual quan no suposin més de setanta-cinc hores l’any.
c) La direcció de seminaris o el dictat de cursos o conferències per a la formació de funcionaris o professorat, quan no tenguin caràcter permanent o habitual ni suposin més de vuitanta hores l’any.
d) La direcció de seminaris o el dictat de cursos o conferències en centres oficials destinats a la formació de funcionaris o professorat, quan no tenguin caràcter permanent o habitual ni suposin més de setanta-cinc hores l’any.

42. Indicau quina afirmació és correcta en relació amb els principis del règim disciplinari que regulen els articles 131 a 134 de la Llei de la funció pública de la comunitat autònoma de les Illes Balears:
a) El personal al servei de l’Administració autonòmica únicament pot ser sancionat per les accions o omissions tipificades com a faltes disciplinàries per la Llei de la funció pública de la comunitat autònoma de les Illes Balears o una altra llei de la Comunitat Autònoma de les Illes Balears.
b) El personal al servei de l’Administració autonòmica únicament pot ser sancionat per les accions o omissions tipificades com a faltes disciplinàries per una llei o un reglament.
c) El personal al servei de l’Administració autonòmica únicament pot ser sancionat per les accions o omissions tipificades com a faltes disciplinàries per la Llei de la funció pública de la comunitat autònoma de les Illes Balears.
d) El personal al servei de l’Administració autonòmica únicament pot ser sancionat per les accions o omissions tipificades com a delictes per la Llei de la funció pública de la comunitat autònoma de les Illes Balears.

43. Indicau quina afirmació és falsa en relació amb els principis del règim disciplinari que regulen els articles 131 a 134 de la Llei de la funció pública de la comunitat autònoma de les Illes Balears:
a) No es poden imposar dues sancions per la mateixa acció o omissió quan hi concorrin identitat de subjecte, fets i fonament.
b) Les disposicions sancionadores únicament podran produir efectes retroactius si són favorables per a les persones presumptament infractores.
c) Els fets declarats per resolució ferma en els processos penals no vinculen l'Administració.
d) Les normes definidores de les infraccions i de les sancions no són susceptibles d’aplicació analògica.

44. D’acord amb l’article 137 de la Llei de la funció pública de la comunitat autònoma de les Illes Balears, constitueix una falta molt greu:
a) La realització d’activitats incompatibles legalment que comprometin la imparcialitat o la independència del personal funcionari.
b) La desconsideració greu amb qualsevol persona amb la qual es relacioni en l’exercici de les seves funcions.
c) La intervenció en un procediment administratiu quan s’hi doni alguna de les causes d’abstenció assenyalades legalment.
d) No guardar la discreció professional respecte dels assumptes que conegui per raó de les seves funcions, quan causi perjudici a l’Administració o s’utilitzi en profit propi.

45. D’acord amb l’article 138 de la Llei de la funció pública de la comunitat autònoma de les Illes Balears, l’incompliment injustificat de la jornada de treball que acumulat suposi un mínim de deu hores dins un mes natural comporta:
a) La comissió d’una falta disciplinària lleu.
b) La deducció de retribucions corresponent a la diferència del còmput mensual entre la jornada reglamentària de treball i la treballada efectivament.
c) La comissió d’una falta disciplinària greu.
d) La comissió d’una falta disciplinària lleu acompanyada d’una deducció de retribucions.

46. D’acord amb l’article 138 de la Llei de la funció pública de la comunitat autònoma de les Illes Balears, la tolerància del personal superior jeràrquicament respecte de la comissió de faltes molts greus o greus del personal que en depèn:
a) Constitueix una falta molt greu o greu en funció que la falta comesa pel personal que depèn d’ell hagi estat, respectivament, molt greu o greu.
b) Constitueix una falta greu indistintament que les faltes comeses pel personal que depèn d’ell hagin estat molt greus o greus.
c) Constitueix una falta greu si la falta comesa pel personal que depèn d’ell ha estat molt greu, i una falta lleu si ha estat greu.
d) Constitueix una falta molt greu, indistintament que les faltes comeses pel personal que depèn d’ell hagin estat molt greus o greus.

47. D’acord amb l’article 138 de la Llei de la funció pública de la comunitat autònoma de les Illes Balears, la comissió de la tercera falta injustificada d’assistència:
a) Suposa una falta greu si els incompliments injustificats de jornada acumulats en el darrer mes natural superen les deu hores.
b) Suposa una falta greu, si en els darrers tres mesos el funcionari o funcionària ha estat sancionat per dues faltes lleus.
c) Suposa una falta greu, si en els darrers tres mesos al funcionari o funcionària se li han obert dos expedients disciplinaris per faltes d’assistència injustificada.
d) En un període de tres mesos, suposa una falta greu si les dues anteriors faltes injustificades d’assistència han estat objecte de sanció per falta lleu.

48. No està previst en l’article 140 de la Llei de la funció pública de la comunitat autònoma de les Illes Balears, la sanció disciplinària:
a) De suspensió de funcions i retribucions.
b) D’amonestació.
c) De pèrdua d’un a quatre graus personals.
d) De la separació del servei.

49. D’acord amb l’article 141 de la Llei de la funció pública de la comunitat autònoma de les Illes Balears, de quin període ha de ser la sanció de suspensió de funcions i retribucions perquè determini la pèrdua del lloc de treball?
a) D’un període superior a tres mesos.
b) D’un període superior a sis mesos.
c) D’un període superior a cinc mesos.
d) D’un període superior quatre mesos.

50. D’acord amb l’article 141 de la Llei de la funció pública de la comunitat autònoma de les Illes Balears, la sanció consistent en el trasllat a un lloc de treball situat en una localitat diferent determina la impossibilitat d’obtenir una nova destinació a la localitat des de la qual es produeix el trasllat durant un període:
a) De quatre anys.
b) De dos anys.
c) D’un any.
d) De tres anys.

51. D’acord amb l’article 141 de la Llei de la funció pública de la comunitat autònoma de les Illes Balears, la sanció de pèrdua del grau personal determina la impossibilitat de consolidar un grau superior durant el període:
a) De dos anys.
b) De tres anys.
c) D’un any.
d) De quatre anys.

52. D’acord amb l’article 141 de la Llei de la funció pública de la comunitat autònoma de les Illes Balears, quines sancions es poden imposar per la comissió de faltes greus?
a) La suspensió de funcions i retribucions per un període superior a deu dies i inferior a un any, el trasllat a un lloc de feina situat en la mateixa localitat i la pèrdua d’un grau personal.
b) La suspensió de funcions i retribucions per un període superior a un mes i inferior a un any, el trasllat a un lloc de feina situat en la mateixa localitat i la pèrdua d’un o dos graus personals.
c) La suspensió de funcions i retribucions per un període superior a un mes i inferior a un any, el trasllat a un lloc de feina situat en la mateixa o una altra localitat i la pèrdua d’un grau personal.
d) La suspensió de funcions i retribucions per un període superior a deu dies i inferior a un any, el trasllat a un lloc de feina situat en la mateixa o una altra localitat i la pèrdua d’un o dos graus personals.

53. D’acord amb l’article 141 de la Llei de la funció pública de la comunitat autònoma de les Illes Balears, quines sancions es poden imposar per la comissió de faltes lleus?
a) La suspensió de funcions i retribucions per un període d’un a trenta dies i l’amonestació.
b) La suspensió de funcions i retribucions per un període d’un a deu dies i l’amonestació.
c) La suspensió de funcions i retribucions per un període d’un a deu dies, l’amonestació i el trasllat a un lloc de feina situat en la mateixa localitat.
d) L’amonestació i la suspensió de funcions i retribucions per un període d’un a quinze dies.

54. D’acord amb l’article 142 de la Llei de la funció pública de la comunitat autònoma de les Illes Balears, no constitueix un criteri per graduar les faltes i les sancions disciplinàries:
a) La intencionalitat.
b) Els danys produïts a l’Administració o a la ciutadania.
c) El profit obtingut pel funcionari o funcionària.
d) La participació en la comissió o en l’omissió.

55. L’article 143 de la Llei de la funció pública de la comunitat autònoma de les Illes Balears disposa que les faltes disciplinàries prescriuen:
a) Als tres anys les molt greus, als dos anys les greus i a l’any les lleus.
b) Als tres anys les molt greus, a l’any les greus i als sis mesos les lleus.
c) Als quatre anys les molt greus, als dos anys les greus i a l’any les lleus.
d) Als tres anys les molt greus, als dos anys les greus i als sis mesos les lleus.

56. L’article 143 de la Llei de la funció pública de la comunitat autònoma de les Illes Balears disposa que les sancions disciplinàries prescriuen:
a) Als tres anys les molt greus, als dos anys les greus i als sis mesos les lleus.
b) Als tres anys les molt greus, a l’any les greus i als sis mesos les lleus.
c) Als quatre anys les molt greus, als dos anys les greus i a l’any les lleus.
d) Als tres anys les molt greus, als dos anys les greus i a l’any les lleus.

57. Indicau quina afirmació és correcta en relació amb la inscripció de les sancions disciplinàries que preveu l’article 144 de la Llei de la funció pública de la comunitat autònoma de les Illes Balears:
a) Les inscripcions es cancel·len a instància de part una vegada transcorreguts els períodes equivalents als de prescripció de faltes.
b) La cancel·lació de les inscripcions de les sancions disciplinàries no impedirà l’apreciació de reincidència si el funcionari o funcionària torna a incórrer en falta.
c) Les sancions disciplinàries que s’imposin al personal funcionari s’han d’anotar en el llibre de registre de sancions elaborat a aquest efecte.
d) Les inscripcions podran cancel·lar-se a instància de part quan no s’hagin cancel·lat d’ofici dins el període establert legalment.

58. D’acord amb l’article 145 de la Llei de la funció pública de la comunitat autònoma de les Illes Balears, la durada màxima del procediment disciplinari és:
a) De dotze mesos.
b) De sis mesos.
c) De divuit mesos.
d) De quinze mesos.

59. Indicau quina afirmació és falsa en relació amb el procediment disciplinari que preveu l’article 145 de la Llei de la funció pública de la comunitat autònoma de les Illes Balears:
a) El procediment per exigir responsabilitat disciplinària per faltes greus i molt greus s’ha d’establir reglamentàriament i ha de garantir els principis continguts en el títol X de la Llei de funció pública de la comunitat autònoma de les Illes Balears.
b) L’exigència de responsabilitat per faltes lleus requereix com a mínim l’audiència de la persona interessada.
c) Durant la substanciació del procediment l’òrgan competent pot adoptar com a mesura provisional la suspensió provisional de funcions i retribucions per un període màxim de sis mesos.
d) Si durant la substanciació del procediment l’òrgan competent considera que la falta pot ser constitutiva de delicte, se n’ha de retre compte al ministeri fiscal i s’ha de continuar amb la tramitació del procediment disciplinari.

60. D’acord amb l’article 145 de la Llei de la funció pública de la comunitat autònoma de les Illes Balears, quan en un procediment disciplinari es consideri que la falta pot ser constitutiva de delicte:
a) S’ha de retre compte al ministeri fiscal i s’ha de suspendre el procediment.
b) S’ha de comunicar al ministeri fiscal i si aquest ho sol·licita s’ha de procedir a suspendre el procediment.
c) S’ha d’arxivar el procediment per passar al coneixement de la jurisdicció penal.
d) S’ha de retre compte al ministeri fiscal i al jutjat sense suspendre el procediment.

