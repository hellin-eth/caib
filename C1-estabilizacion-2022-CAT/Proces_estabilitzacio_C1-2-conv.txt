1. En quin títol de la Constitució espanyola es regula la distribució de competències entre l’Estat i les comunitats autònomes?
a) En el títol V.
b) En el títol VI.
c) En el títol VII.
d) En el títol VIII.

2. Segons l’article 137 de la Constitució espanyola, com s’organitza territorialment l’Estat?
a) En Comunitats autònomes.
b) En municipis, en províncies i en comunitats autònomes.
c) En municipis, en illes, en províncies i en comunitats autònomes.
d) En províncies, en illes i en comunitats autònomes.

3. Segons l’article 141 de la Constitució espanyola, qualsevol alteració dels límits provincials requereix:
a) Ser aprovada per la diputació provincial.
b) Ser aprovada pel Consell de Govern de la comunitat autònoma afectada.
c) Ser aprovada per les Corts Generals, per mitjà d’una llei orgànica.
d) Ser aprovada per les Corts Generals, per mitjà d’una llei ordinària.

4. Segons l’article 140 de la Constitució espanyola, els batles dels municipis seran elegits:
a) Pels regidors de l’ajuntament.
b) Pels veïns del municipi.
c) Pel president de la comunitat autònoma.
d) Les respostes a) o b) són correctes.

5. Segons l’article 143 de la Constitució espanyola, en l’exercici del dret a l’autonomia es poden constituir en comunitat autònoma:
a) Les províncies limítrofes que tenguin característiques històriques, culturals i econòmiques comunes.
b) Els territoris insulars.
c) Les províncies d’entitat regional històrica.
d) Les respostes a), b) i c) són correctes.

6. Segons l’article 145 de la Constitució espanyola, es permet la federació de comunitats autònomes?
a) En cap cas.
b) Sí, amb l’aprovació de les Corts Generals per mitjà d’una llei orgànica.
c) Excepcionalment per motius taxats amb l’aprovació del Congrés.
d) Excepcionalment amb l’aprovació del Senat.

7. Segons l’article 147 de la Constitució espanyola, quina és la norma institucional bàsica de cada comunitat autònoma?
a) La Constitució espanyola.
b) L’Estatut d’autonomia.
c) Les lleis de desenvolupament de competències autonòmiques.
d) Les respostes a) i b) són correctes.

8. Segons l’article 147 de la Constitució espanyola, els estatuts d’autonomia han de contenir, entre d’altres:
a) La delimitació del territori.
b) La denominació dels municipis.
c) La denominació de la comunitat que correspongui millor a la seva identitat històrica.
d) Les respostes a) i c) són correctes.

9. Segons l’article 147 de la Constitució espanyola, què es requereix per a la reforma d’un estatut d’autonomia?
a) L’aprovació del Senat per majoria absoluta.
b) L’aprovació del Congrés dels Diputats per llei ordinària.
c) L’aprovació de les Corts Generals per llei orgànica.
d) L’aprovació del parlament autonòmic per llei ordinària.

10. Segons l’article 149 de la Constitució espanyola, l’Estat té competències exclusives en:
a) Les relacions internacionals.
b) L’assistència social.
c) El foment de la cultura.
d) La caça.

11. Segons l’article 149 de la Constitució espanyola, l’Estat té competències exclusives en:
a) La promoció i l’ordenació del turisme.
b) La legislació sobre propietat intel·lectual i industrial.
c) L’ensenyament de la llengua de la comunitat autònoma.
d) L’artesania.

12. Segons l’article 149 de la Constitució espanyola, l’Estat té competències exclusives en:
a) L’ordenació del territori, l’urbanisme i l’habitatge.
b) Els espais forestals i el seu aprofitament.
c) L’Administració de justícia.
d) Les fires interiors.

13. Segons l’article 149 de la Constitució espanyola, l’Estat té competències exclusives en:
a) El règim duaner i aranzelari.
b) L’artesania.
c) La caça.
d) Les alteracions dels termes municipals compresos en la comunitat autònoma.

14. Segons l’article 149 de la Constitució espanyola, l’Estat té competències exclusives en:
a) Les fires interiors.
b) La defensa i les forces armades.
c) La promoció de l’esport.
d) El foment de la cultura.

15. Segons l’article 149 de la Constitució espanyola, l’Estat té competències exclusives en:
a) L’ordenació del territori, l’urbanisme i l’habitatge.
b) El patrimoni monumental d’interès per a la comunitat autònoma.
c) La legislació mercantil, penal i penitenciària.
d) L’artesania.

16. Segons l’article 149 de la Constitució espanyola, l’Estat té competències exclusives en:
a) L’agricultura i la ramaderia.
b) Els ports i aeroports esportius.
c) La pesca en aigües interiors.
d) El dret d’asil.

17. Segons l’article 149 de la Constitució espanyola, l’Estat té competències exclusives en:
a) La legislació laboral.
b) Les fires interiors.
c) Els espais forestals i el seu aprofitament.
d) L’organització de les institucions d’autogovern autonòmiques.

18. Segons l’article 149 de la Constitució espanyola, l’Estat té competències exclusives en:
a) La promoció de l’esport.
b) La hisenda general i el deute de l’Estat.
c) El foment de la investigació.
d) La gestió en matèria de protecció del medi ambient.

19. Segons l’article 149 de la Constitució espanyola, l’Estat té competències exclusives en:
a) La legislació sobre expropiació forçosa.
b) L’assistència social.
c) Les bases del règim jurídic de les administracions públiques.
d) Les respostes a) i c) són correctes.

20. Segons l’article 148 de la Constitució espanyola, les comunitats autònomes poden assumir competències en:
a) L’artesania.
b) Les relacions internacionals.
c) L’Administració de justícia.
d) El dret d’asil.

21. Segons l’article 148 de la Constitució espanyola, les comunitats autònomes poden assumir competències en:
a) Els espais forestals i el seu aprofitament.
b) La defensa i les forces armades.
c) La gestió en matèria de protecció del medi ambient.
d) Les respostes a) i c) són correctes.

22. Segons l’article 148 de la Constitució espanyola, les comunitats autònomes poden assumir competències en:
a) La legislació sobre propietat intel·lectual.
b) Els ports i aeroports esportius.
c) La legislació sobre propietat industrial.
d) Les respostes a) i c) són correctes.

23. Segons l’article 148 de la Constitució espanyola, les comunitats autònomes poden assumir competències en:
a) La hisenda general i el deute de l’Estat.
b) La marina mercant.
c) Les fires interiors.
d) El règim dunar i aranzelari.

24. Segons l’article 148 de la Constitució espanyola, les comunitats autònomes poden assumir competències en:
a) El comerç exterior.
b) L’estadística per a finalitats estatals.
c) L’assistència social.
d) Els museus, les biblioteques i els arxius de titularitat estatal.

25. Segons l’article 148 de la Constitució espanyola, les comunitats autònomes poden assumir competències en:
a) Les bases del règim miner i energètic.
b) El sistema monetari.
c) El règim duaner i aranzelari.
d) La promoció i l’ordenació del turisme dins l’àmbit autonòmic.

26. Segons l’article 150 de la Constitució espanyola, l’Estat pot transferir o delegar a les comunitats autònomes facultats corresponents a una matèria de titularitat estatal que per la seva naturalesa sigui susceptible de transferència o delegació. Mitjançant quin tipus de norma es pot fer?
a) Un decret de transferències.
b) Una llei orgànica.
c) Una llei ordinària.
d) Una llei marc.

27. Segons l’article 149 de la Constitució espanyola, sobre la distribució de competències, les matèries no atribuïdes expressament a l’Estat per la Constitució podran correspondre a les comunitats autònomes?
a) No.
b) Sí, en virtut dels Estatuts d’autonomia respectius.
c) Sí, mitjançant un acord de transferències.
d) Sí, mitjançant una llei de delegació.

28. Segons l’article 152 de la Constitució espanyola, en els estatuts d’autonomia l’organització institucional autonòmica es basarà en:
a) Una assemblea legislativa i un consell de govern.
b) Una assemblea legislativa, un consell de govern i un president.
c) Una assemblea legislativa, un consell de govern, un president i un tribunal superior de justícia.
d) Una assemblea legislativa, un consell de govern i un tribunal superior de justícia.

29. Segons l’article 152 de la Constitució espanyola, sobre el president d’una comunitat autònoma:
a) Serà elegit per l’assemblea legislativa entre els seus membres i nomenat pel rei.
b) Li correspon la direcció del Consell de Govern.
c) Li correspon la suprema representació de la comunitat autònoma respectiva i l’ordinària de l’Estat dins d’aquella.
d) Les respostes a), b) i c) són correctes.

30. Segons l’article 153 de la Constitució espanyola, qui exercirà el control de constitucionalitat sobre les disposicions normatives amb força de llei emanades d’una comunitat autònoma?
a) El Tribunal Suprem.
b) El Tribunal Superior de Justícia de la comunitat autònoma respectiva.
c) El Tribunal Constitucional.
d) L’Audiència Provincial.

31. Segons l’article 153 de la Constitució espanyola, qui exercirà el control jurisdiccional en allò que es refereixi a l’administració autònoma i a les seves normes reglamentàries?
a) La jurisdicció contenciosa administrativa.
b) La jurisdicció civil.
c) La jurisdicció penal.
d) La jurisdicció social.

32. Segons l’article 153 de la Constitució espanyola, qui exercirà el control en els aspectes econòmics i pressupostaris en una comunitat autònoma?
a) El consell econòmic i social.
b) El Tribunal de Comptes.
c) El ministeri competent en matèria pressupostària.
d) La conselleria competent en matèria pressupostària.

33. Segons l’article 154 de la Constitució espanyola, a qui correspon dirigir l’Administració de l’Estat en el territori de la Comunitat Autònoma?
a) Al ministre competent en matèria d’Interior.
b) Al president de la Comunitat Autònoma.
c) Al delegat del Govern.
d) Al ministre competent en matèria d’administracions públiques.

34. Segons l’article 156 de la Constitució espanyola, les comunitats autònomes, per acomplir i exercir les seves competències, gaudiran:
a) D’autonomia financera.
b) De tutela de l’Estat.
c) Del principi de solidaritat entre l’Estat i les comunitats autònomes.
d) De suficiència pressupostària.

35. Segons l’article 157 de la Constitució espanyola, els recursos de les comunitats autònomes seran constituïts, entre d’altres, per:
a) Imposts cedits totalment o parcialment per l’Estat.
b) Rendiments procedents del seu patrimoni i del patrimoni estatal.
c) El producte d’operacions de dèbit.
d) Les respostes a) i b) són correctes.

36. Segons l’article 157 de la Constitució espanyola, els recursos de les comunitats autònomes seran constituïts, entre d’altres:
a) Pels seus propis imposts, taxes i contribucions especials.
b) Per transferències d’un fons de compensació interterritorial.
c) Pel producte d’operacions de crèdit.
d) Les respostes a), b) i c) són correctes.

37. Segons l’article 157 de la Constitució espanyola, amb quina norma es pot regular la possible col·laboració financera entre les comunitats autònomes i l’Estat?
a) Una llei ordinària de transferències.
b) Una llei orgànica.
c) Un decret de transferències.
d) Un conveni regulador de transferències.

38. Segons l’article 158 de la Constitució espanyola, on es pot establir una assignació a les comunitats autònomes en funció del volum dels serveis i de les activitats estatals que hagin assumit?
a) En els pressuposts generals de l’Estat.
b) En els pressuposts generals de la comunitat autònoma.
c) En la llei ordinària de transferències.
d) Les respostes a), b) i c) són correctes.

39. Segons l’article 158 de la Constitució espanyola, per fer efectiu el principi de solidaritat i per tal de corregir desequilibris econòmics interterritorials, l’Estat constituirà:
a) Una partida pressupostària en els pressuposts generals de l’Estat.
b) Una assignació anual de fons de compensació.
c) Un fons de compensació destinat a despeses d’inversió.
d) Les respostes a) i b) són correctes.

40. Segons l’article 158 de la Constitució espanyola, qui s’encarrega de distribuir els recursos del fons de compensació interterritorial entre les comunitats autònomes i les províncies, en el seu cas?
a) L’assemblea legislativa de la comunitat autònoma respectiva.
b) Les Corts Generals.
c) El ministeri competent en matèria pressupostària.
d) La conselleria competent en matèria pressupostària.

41. Segons l’article 138 de la Constitució espanyola, sobre l’organització territorial, l’Estat garanteix la realització efectiva del principi:
a) D’igualtat.
b) D’autonomia.
c) De solidaritat.
d) D’equilibri.

42. Segons l’article 139 de la Constitució espanyola, en qualsevol part del territori de l’Estat, tots els espanyols tenen:
a) Els mateixos drets i diferents obligacions.
b) Els mateixos drets.
c) Les mateixes obligacions.
d) Les respostes b) i c) són correctes.

43. Segons l’article 140 de la Constitució espanyola, els regidors d’un ajuntament seran elegits mitjançant:
a) Sufragi universal igual, lliure, directe i secret.
b) Sufragi universal igual, directe i secret.
c) Sufragi universal lliure, directe i secret.
d) Sufragi universal proporcional, lliure, directe i secret.

44. Segons l’article 147 de la Constitució espanyola, sobre els estatuts d’autonomia, l’Estat els reconeixerà i empararà:
a) Com a normativa autònoma i independent.
b) Com a part integrant del seu ordenament jurídic.
c) Com a part independent del seu ordenament jurídic.
d) Com a normativa bàsica del seu ordenament jurídic.

45. Segons l’article 149 de la Constitució espanyola, la competència en matèria de defensa i forces armades:
a) És una competència exclusiva de l’Estat.
b) És una competència exclusiva de la comunitat autònoma.
c) És una competència de desenvolupament legislatiu i d’execució autonòmica.
d) És una competència compartida de l’Estat.

46. Segons l’article 149 de la Constitució espanyola, la competència en relacions internacionals:
a) És una competència exclusiva de l’Estat.
b) És una competència exclusiva de la comunitat autònoma.
c) És una competència de desenvolupament legislatiu i d’execució autonòmica.
d) És una competència compartida de l’Estat.

47. Segons l’article 149 de la Constitució espanyola, la competència en la nacionalitat:
a) És una competència exclusiva de l’Estat.
b) És una competència exclusiva de la comunitat autònoma.
c) És una competència de desenvolupament legislatiu i d’execució autonòmica.
d) És una competència compartida de l’Estat.

48. Segons l’article 152 la Constitució espanyola, el president de la comunitat autònoma és nomenat:
a) Per l’assemblea legislativa autonòmica.
b) Pel rei.
c) Pel Consell de Govern.
d) Pels diputats.

49. Segons l’article 148 de la Constitució espanyola, les comunitats autònomes podran assumir competències en:
a) L’organització de les seves institucions de govern.
b) Els espais forestals i el seu aprofitament.
c) L’ordenació del territori, l’urbanisme i l’habitatge.
d) Les respostes a), b) i c) són correctes.

50. Segons l’article 148 de la Constitució espanyola, les comunitats autònomes podran assumir competències en:
a) La gestió en matèria de protecció del medi ambient.
b) La hisenda general i el deute de l’Estat.
c) L’Administració de justícia.
d) Les bases del règim miner i energètic.

