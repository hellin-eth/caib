1. Com es poden incloure tràmits addicionals i diferents dels que preveu la Llei 39/2015 d’1 d’octubre, del procediment administratiu comú de les administracions públiques?
a) Mitjançant un decret, quan sigui proporcionat per assolir les finalitats pròpies del procediment.
b) Mitjançant un decret o una llei quan sigui eficient i proporcionat per assolir les finalitats pròpies del procediment, i de manera motivada.
c) Només mitjançant un llei, quan sigui eficaç, proporcionat i necessari per assolir les finalitats pròpies del procediment, i de manera motivada.
d) Només mitjançant un llei, quan sigui eficient, proporcionat i necessari per assolir les finalitats pròpies del procediment.

2. Quina de les respostes següents és falsa respecte de l’àmbit d’aplicació de la Llei 39/2015, d’1 d’octubre, del procediment administratiu comú de les administracions públiques?
a) La Llei 39/2015 s’aplica a l’Administració General de l’Estat, les administracions de les comunitats autònomes. les entitats que integren l’Administració local i a qualssevol organismes públics i entitats de dret públic vinculats o dependents de les administracions públiques.
b) La Llei 39/2015 s’aplica a l’Administració General de l’Estat, les administracions de les comunitats autònomes, i a les entitats de dret privat vinculades o dependents de les administracions públiques, que estan subjectes al que disposen les normes d’aquesta Llei que s’hi refereixin específicament, i en tot cas, quan exerceixin potestats administratives.
c) La Llei 39/2015 s’aplica a l’Administració General de l’Estat, les administracions de les comunitats autònomes, a qualssevol organismes públics i entitats de dret públic vinculats o dependents de les administracions públiques, i a les universitats públiques, que es regeixen per la seva normativa específica i, supletòriament, per les previsions d’aquesta Llei.
d) La Llei 39/2015 s'aplica a les corporacions de dret públic en l'exercici de les funcions públiques que els hagin estat atribuïdes per llei o delegades per una Administració pública i, supletòriament, per la seva normativa específica.

3. D’acord amb la Llei 39/2015 d’1 d’octubre, del procediment administratiu comú de les administracions públiques, el sector públic institucional s’integra:
a) Per qualssevol organismes públiques i entitats de dret públic vinculats o dependents de les administracions públiques.
b) Per les universitats públiques, que es regeixen per la seva normativa específica i, supletòriament, per les previsions d’aquesta Llei.
c) Totes les respostes són correctes.
d) Per les entitats de dret privat vinculades o dependents de les administracions públiques, que estan subjectes al que disposen les normes d’aquesta Llei que s’hi refereixin específicament i, en tot cas, quan exerceixin potestats administratives.

4. D’acord amb la Llei 39/2015 d’1 d’octubre, del procediment administratiu comú de les administracions públiques, el sector públic institucional no inclou:
a) Qualssevol organismes públics i entitats de dret públic vinculats o dependents de les administracions públiques.
b) Qualssevol organismes públics i entitats de dret privat vinculats i dependents de les administracions públiques.
c) Les universitats públiques, que es regeixen per la seva normativa específica i, supletòriament, per les previsions d’aquesta Llei.
d) Les entitats de dret privat vinculades o dependents de les administracions públiques, que estan subjectes al que disposen les normes d’aquesta Llei que s’hi refereixin específicament, i en tot cas, quan exerceixin potestats administratives.

5. En la seva relació amb les administracions públiques, les persones físiques:
a) Han d’escollir si volen relacionar-s’hi per mitjans electrònics en el moment d’iniciar el procediment i no ho poden canviar.
b) Han d’escollir si volen relacionar-s’hi per mitjans electrònics en el moment d’iniciar el procediment i ho poden canviar si són subjectes obligats a relacionar-s’hi electrònicament.
c) Sempre s’hi han de relacionar per mitjans electrònics.
d) Cap de les respostes és correcta.

6. Els interessats en un procediment administratiu tenen dret:
a) A conèixer l’estat de la tramitació dels procediments en que tenguin la condició d’interessats, si així ho sol·liciten en el tràmit d’inici del procediment.
b) A obtenir informació i orientació sobre els requisits jurídics o tècnics que les disposicions vigents imposin als projectes, actuacions o sol·licituds que es proposin dur a terme.
c) A aportar documents després del tràmit d’audiència, que han de ser tinguts en compte per l’òrgan competent en redactar la proposta de resolució.
d) A actuar assistits d’un assessor en defensa dels seus drets quan així ho estableixi la norma que regula el procediment concret.

7. La Llei 3/2007, de 27 de març, de la funció pública de la comunitat autònoma de les Illes Balears estableix que el personal funcionari al servei de l’Administració de la Comunitat Autònoma de les Illes Balears té dret:
a) A la formació professional i a l’actualització permanent dels seus coneixements i de les seves capacitats.
b) Al fet que l’avaluació de l’acompliment s’efectuï amb criteris subjectius.
c) A tractar la ciutadania amb respecte i consideració.
d) A les recompenses que s’estableixin legalment.

8. Els permisos horaris i per dies dels quals pot gaudir el personal funcionari han de permetre:
a) Totes les respostes són correctes.
b) La conciliació de la vida laboral i la participació en assumptes públics.
c) La conciliació de la vida laboral i familiar.
d) La conciliació de la vida laboral i personal.

9. No dona dret a llicència per conciliar la vida personal, familiar i laboral del personal funcionari de la comunitat autònoma de les Illes Balears:
a) La malaltia.
b) El matrimoni.
c) La realització d’estudis sobre matèries no relacionades directament amb les funcions que s’exerceixen.
d) L’adopció o l’acolliment preadoptiu o permanent.

10. Té dret a la concessió de llicències previstes en l’article 118 de la Llei 3/2007, de 27 de març, de la funció pública de la comunitat autònoma de les Illes Balears:
a) El personal interí i eventual.
b) El personal interí.
c) El personal funcionari.
d) El personal eventual.

11. El personal funcionari de la comunitat autònoma de les Illes Balears té dret a la reducció de la jornada de treball:
a) En cas de guarda legal d’infants menors de 16 anys.
b) En cas de violència de gènere.
c) En cas de problemes de salut que donin lloc a incapacitat temporal o permanent.
d) En cas de tenir més de 58 anys o l’edat que fixi la normativa específica per a col·lectius determinats.

12. És un criteri que regeix el sistema retributiu de l’Administració de la Comunitat Autònoma de les Illes Balears, d’acord amb el que disposa la normativa bàsica estatal:
a) El personal funcionari pot ser retribuït per conceptes diferents dels que estableix la normativa vigent.
b) S’han d’establir sistemes que permetin la retribució del grau d’acompliment de les funcions o tasques encomanades.
c) S’ha de tendir a la uniformitat retributiva dels llocs de feina ocupats per dones i homes.
d) Les retribucions del personal s’han d’ajustar a l’entorn socioeconòmic de les Illes Balears, independentment del fet de la insularitat.

13. Són retribucions bàsiques del personal funcionari, d’acord amb el que estableix la normativa bàsica estatal:
a) Les gratificacions.
b) El complement específic.
c) Els triennis.
d) El complement de productivitat.

14. No és un deure del personal funcionari al servei de l’Administració de la Comunitat Autònoma de les Illes Balears:
a) Atendre els serveis mínims en cas de vaga, de conformitat amb el que acordi el Consell de Govern.
b) Vetllar pel propi perfeccionament professional i participar en els cursos de formació que siguin obligatoris.
c) Executar tasques fora de la jornada ordinària de forma excepcional quan les necessitats dels servei ho facin necessari.
d) Complir les instruccions i les ordres rebudes del personal jeràrquicament superior si impliquen comissió de delicte.

15. És un dret individual exercit de forma col·lectiva d’acord amb el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic:
a) La llibertat sindical.
b) La formació contínua.
c) L'adopció de mesures que afavoreixin la conciliació de la vida laboral, personal i familiar.
d) La llibertat d’expressió dins els límits de l’ordenament jurídic.

16. És una modalitat de carrera professional, segons el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic:
a) Carrera horitzontal.
b) Totes les respostes són correctes.
c) Promoció interna vertical.
d) Carrera vertical.

17. És un principi que ha de regir els processos selectius pels quals es realitzi la promoció interna:
a) Transparència.
b) Mèrit.
c) Totes les respostes són correctes.
d) Publicitat de les convocatòries i de les seves bases.

18. La carrera horitzontal del personal funcionari de carrera consisteix:
a) En l’ascens des d’un cos o escala d’un subgrup, o grup de classificació professional en el supòsit en què aquest no tingui subgrup, a un altre de superior, d’acord amb allò que estableix l’article 18 del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic.
b) En l’ascens en l’estructura dels llocs de feina pels procediments de provisió establerts en el capítol III del títol V del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic.
c) En la progressió de grau, categoria, escala o altres conceptes anàlegs, sense necessitat d’haver de canviar de lloc de feina i de conformitat amb allò que s’estableix en la lletra b) de l’article 17 i en l’apartat 3 de l’article 20 del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic.
d) En l’ascens a cossos o escales del mateix subgrup professional, d’acord amb el que disposa l’article 18 del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic.

19. El personal laboral:
a) Té dret a la promoció interna en els mateixos termes que el personal funcionari de carrera.
b) La seva promoció i carrera professional es regeixen pels procediments establerts en els convenis col·lectius i en l’Estatut dels treballadors.
c) Podrà promocionar professionalment segons el procediments prevists en el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic.
d) La seva promoció i carrera professional es farà efectiva en aplicació de les lleis en matèria de funció pública de la comunitat autònoma de les Illes Balears.

20. Respecte de l’avaluació de l’acompliment de l’article 20 del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic:
a) Es defineix com el procediment mitjançant el qual es mesura i valora la conducta professional i el rendiment o l’assoliment de resultats.
b) La continuïtat en un lloc de treball obtingut per concurs no es vincula a l’avaluació de l’acompliment.
c) L’aplicació de la carrera professional vertical requereix l’aprovació prèvia, en cada cas, de sistemes objectius que permetin avaluar l’acompliment d’acord amb el que estableixen els apartats 1 i 2 d’aquest article.
d) L’aplicació de les retribucions bàsiques derivades de l’apartat c) de l’article 24 d’aquest Estatut requereix l’aprovació prèvia, en cada cas, de sistemes objectius que permetin avaluar l’acompliment d’acord amb el que estableixen els apartats 1 i 2 d’aquest article.

21. Quina de les respostes següents és correcta respecte de les retribucions dels funcionaris de carrera?
a) Les pagues extraordinàries són tres a l’any, cada una per l’import d’una mensualitat de retribucions bàsiques i de la totalitat de les retribucions complementàries, excepte les pagues a què es refereixen els apartats c) i d) de l’article 24.
b) Dins les retribucions bàsiques estan compresos els components de sou i els triennis de les pagues extraordinàries.
c) Les retribucions complementàries són les que retribueixen el funcionari segons l’adscripció del seu cos o escala a un determinat subgrup o grup de classificació professional, en el supòsit que aquest no tengui subgrup, i per la seva antiguitat en aquest.
d) Es pot percebre participació en tributs o en qualsevol altre ingrés de les administracions públiques com a contraprestació de qualsevol servei, participació o premi en multes imposades, si estan normativament atribuïdes als serveis.

22. Les retribucions bàsiques del personal funcionari:
a) Es fixen en la Llei de pressuposts de les Illes Balears.
b) Estan integrades únicament i exclusivament pel sou assignat a cada subgrup o grup de classificació professional, si aquest no té subgrup, i per les pagues extraordinàries.
c) Estan integrades pel sou assignat a cada subgrup o grup de classificació professional, si aquest no té subgrup, i per les gratificacions.
d) Es fixen en la Llei de pressuposts generals de l’Estat.

23. Quina de les respostes és incorrecta respecte de les retribucions complementàries dels funcionaris?
a) Els serveis extraordinaris prestats en una altra administració són un factor a tenir en compte.
b) La seva quantia i estructura s’establiran per les lleis corresponents de cada administració pública.
c) El grau d’interès, la iniciativa o l’esforç amb què el funcionari fa la seva feina i el rendiment o els resultats obtinguts són un factor a tenir en compte.
d) La progressió assolida pel funcionari dins del sistema de carrera administrativa és un factor a tenir en compte.

24. Quina de les respostes següents és incorrecta?
a) Els funcionaris en pràctiques rebran com a mínim les retribucions corresponents a les del sou del subgrup o grup, en el supòsit que aquest no tengui subgrup, en què aspirin a ingressar.
b) Els funcionaris interins percebran les retribucions complementàries referides a la progressió assolida per ells dins el sistema de carrera administrativa.
c) Sense perjudici de la sanció disciplinària que pugui correspondre, la part de jornada que no s’hagi dut a terme dona lloc a la deducció proporcional d’havers, que no té caràcter sancionador.
d) Els funcionaris han de percebre les indemnitzacions corresponents per raó del servei.

25. D’acord amb l’article 31 del Reial decret legislatiu 5/2015, de 30 d’octubre, pel qual s’aprova el Text refós de La Llei de l’Estatut bàsic de l’empleat públic, quina resposta és incorrecta respecte dels drets que tenen els empleats públics per a la determinació de les seves condicions de treball?
a) Dret a la negociació institucional.
b) Dret a la participació institucional.
c) Dret a la negociació col·lectiva.
d) Dret a la representació.

26. S'entén per negociació col·lectiva, a efectes del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic:
a) El dret a negociar la determinació de condicions de treball dels funcionaris de la comunitat autònoma de les Illes Balears.
b) El dret a participar, mitjançant les organitzacions sindicals, en els òrgans de control i seguiment de les entitats o organismes que es determinin legalment.
c) La facultat d’elegir representants i constituir òrgans unitaris mitjançant els quals s’instrumenti la interlocució entre les administracions públiques.
d) El dret a negociar la determinació de condicions de treball dels empleats de la comunitat autònoma de l’Administració pública.

27. S'entén per representació, a efectes del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic:
a) El dret a negociar la determinació de condicions de treball dels funcionaris de la comunitat autònoma de les Illes Balears.
b) El dret a participar, mitjançant les organitzacions sindicals, en els òrgans de control i seguiment de les entitats o organismes que es determinin legalment.
c) La facultat d’elegir representants i constituir òrgans unitaris mitjançant els quals s’instrumenti la interlocució entre les administracions públiques i els seus empleats.
d) El dret a negociar la determinació de condicions de treball dels empleats de la comunitat autònoma de l’Administració pública.

28. S'entén per participació institucional, a efectes del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic:
a) El dret a negociar la determinació de condicions de treball dels funcionaris de la comunitat autònoma de les Illes Balears.
b) El dret a participar, mitjançant les organitzacions sindicals, en els òrgans de control i seguiment de les entitats o organismes que es determinin legalment.
c) La facultat d’elegir representants i constituir òrgans unitaris mitjançant els quals s’instrumenti la interlocució entre les administracions públiques i els seus empleats.
d) El dret a negociar la determinació de condicions de treball dels empleats de la comunitat autònoma de l'Administració pública.

29. Respecte dels drets de participació, negociació col·lectiva i representació segons allò que disposa l’article 31 del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic, és cert:
a) Que l’exercici d’aquests drets es garanteix mitjançant els òrgans de recursos humans corresponents.
b) Que les organitzacions sindicals més representatives en l’àmbit de la funció pública estan legitimats per interposar recursos en via administrativa i jurisdiccional contra les resolucions dels òrgans de selecció.
c) Que els procediments per determinar condicions de treball en les administracions públiques tindran en compte les previsions establertes en els convenis col·lectius i acords de participació de caràcter nacional ratificats per Espanya.
d) Que l’exercici d’aquests drets es du a terme mitjançant els òrgans de funció pública corresponents.

30. Respecte dels drets de participació, negociació col·lectiva i representació segons allò que disposa l’article 31 del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic, és fals:
a) Que l’exercici d’aquests drets es garanteix mitjançant els òrgans i sistemes específics regulats en el capítol IV del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic, sense perjudici d’altres formes de col·laboració entre les administracions públiques i els seu empleats públics o els seus representants.
b) Que les organitzacions sindicals més representatives en l’àmbit de la funció pública estan legitimades per interposar recursos en via administrativa i jurisdiccional contra les resolucions dels òrgans de selecció.
c) Que els procediments per determinar condicions de treball en les administracions públiques tindran en compte les previsions establertes en els convenis i acords de caràcter internacional ratificats per Espanya.
d) Que l’exercici d’aquests drets es du a terme mitjançant els òrgans de funció pública i sistemes específics, sense perjudici d’altres formes de col·laboració entre les administracions públiques i els seu empleats públics o els seus representants.

31. Són principis de la negociació col·lectiva de condicions de treball dels funcionaris públics:
a) Legalitat i estabilitat pressupostària.
b) Legalitat i transparència.
c) Transparència i conciliació.
d) Fe processal i obligatorietat.

32. No és un principi de la negociació col·lectiva de condicions de treball dels funcionaris públics:
a) Obligatorietat.
b) Conciliació.
c) Transparència.
d) Bona fe negocial.

33. Respecte de les meses de negociació, quina resposta és falsa?
a) Es reconeix la legitimació negocial de les associacions de municipis.
b) Les entitats locals d’àmbit supramunicipal no tenen reconeguda la legitimació negocial.
c) Es poden constituir meses sectorials, atenent a les condicions específiques de treball de les organitzacions administratives afectades.
d) Als efectes de la negociació col·lectiva dels funcionaris públics, es constituirà una Mesa General de Negociació en l’àmbit de l’Administració General de l’Estat.

34. Respecte de la constitució i composició de les meses de negociació, les variacions en la representativitat sindical, a efectes de modificació en la composició de les meses de negociació, seran acreditades per les organitzacions sindicals interessades:
a) Cada dos anys.
b) Cada tres anys.
c) Cada quatre anys.
d) Cada cinc anys.

35. Qui presideix la Mesa General de Negociació de les administracions públiques?
a) Un representant de la comunitat autònoma o ciutat autònoma on es dugui a terme la Mesa.
b) Un representant de la comunitat autònoma o ciutat autònoma de forma rotativa.
c) Un representant de l’Administració General de l’Estat.
d) Un representant elegit per la majoria dels membres de la Mesa.

36. Amb relació a la composició de la representació en la Mesa General de Negociació, quina és la resposta correcta?
a) Hi ha un representant per cada administració pública d’àmbit estatal i territorial.
b) Hi ha un representant de l’Administració General de l’Estat i representants de cada comunitat autònoma i ciutats autònomes depenent del nombre d’habitants de cada una.
c) Hi ha un representant per cada administració pública i un representant de cada sindicat més representatiu.
d) Hi ha un representant de l’Administració General de l’Estat, un de cada comunitat autònoma i ciutat autònoma, i els representants sindicals legitimats, distribuïts en funció dels resultats electorals corresponents.

37. Segons l’article 37 del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic, queden excloses de l’obligatorietat de la negociació, les matèries següents:
a) Les normes que fixin els criteris i mecanismes generals en matèria d’avaluació de l’acompliment i els criteris generals d’acció social.
b) Els criteris generals d’acció social i els plans de previsió social complementària.
c) La regulació i determinació concreta, en cada cas, dels sistemes, criteris, òrgans i procediments d’accés a l’ocupació pública i la promoció professional, i la determinació de condicions de treball del personal directiu.
d) La regulació i determinació concreta, en cada cas, dels sistemes, criteris, òrgans i procediments d’accés a l’ocupació pública i la promoció professional, i les normes que fixin els criteris i mecanismes generals en matèria d’avaluació de l’acompliment.

38. Segons l’article 37 del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic, són objecte de negociació, en el seu àmbit respectiu i amb relació a les competències de cada administració pública i amb l’abast que legalment pertoqui en cada cas, les matèries següents:
a) Les normes que fixin els criteris i mecanismes generals en matèria d’avaluació de l’acompliment i els criteris generals d’acció social.
b) Els criteris generals d’acció social i la regulació i determinació concreta, en cada cas, dels sistemes, criteris, òrgans i procediments d’accés a l’ocupació pública i la promoció professional.
c) La regulació i determinació concreta, en cada cas, dels sistemes, criteris, òrgans i procediments d’accés a l’ocupació pública i la promoció professional, i la determinació de condicions de treball del personal directiu.
d) Les decisions de les administracions públiques que afectin les seves potestats d’organització i la regulació i determinació concreta, en cada cas, dels sistemes, criteris, òrgans i procediments d’accés a l’ocupació pública i la promoció professional, i les normes que fixin els criteris i mecanismes generals en matèria d’avaluació de l’acompliment.

39. Respecte dels pactes que es concertin en el si de les meses de negociació corresponents:
a) S’han de subscriure sobre matèries que es corresponguin estrictament amb l’àmbit competencial de l’òrgan administratiu que el subscrigui i s’aplicaran directament al personal de l’àmbit corresponent.
b) S’han de subscriure sobre matèries que es corresponguin estrictament amb l’àmbit competencial de l’òrgan administratiu que el subscrigui i s’aplicaran directament a tot el personal de les administracions públiques.
c) S’han de subscriure sobre matèries que s’hagin inclòs en la convocatòria de la Mesa corresponent independentment de l’àmbit competencial de l’òrgan administratiu que el subscrigui i s’aplicaran directament al personal de l’àmbit corresponent.
d) S'han de subscriure sobre matèries que es corresponguin amb l'àmbit competencial de l'òrgan gestor que el subscrigui i s'aplicaran directament a tot el personal

40. Respecte dels acords que es concertin en el si de les meses de negociació corresponents, quina resposta és falsa?
a) Versaran sobre matèries competència dels òrgans de govern de les administracions públiques.
b) Per a la seva validesa i eficàcia serà necessària la seva aprovació expressa i formal pels òrgans de govern de les administracions públiques.
c) Si els acords ratificats tracten sobre matèries sotmeses a reserva de llei que, en conseqüència, només poden ser determinades definitivament per les Corts Generals o les assemblees legislatives de les comunitats autònomes, el seu contingut tendrà eficàcia directa.
d) Hauran de determinar les parts que els concerten, l’àmbit personal, funcional, territorial i temporal, així com la forma, termini de preavís i condicions de denúncia d’aquests.

41. Respecte dels pactes i acords que es concertin en el si de les meses de negociació corresponents:
a) Els que succeeixin a d’altres anteriors els deroguen en la seva integritat, llevat dels aspectes que expressament s’acordin mantenir.
b) En tot cas es prorrogaran d’any en any si no hi ha denúncia expressa d’una de les parts.
c) Es garanteix el seu compliment en tot cas.
d) S’establiran comissions paritàries de seguiment dels pactes i acords composts per la meitat dels membres de la mesa de negociació corresponent.

42. Quin dels següents és un òrgan específic de representació dels funcionaris?
a) Delegats de Personal.
b) Delegats de Comissió.
c) Juntes de Comissió.
d) Delegats de Negociació.

43. Quin dels següents és un òrgan específic de representació dels funcionaris?
a) Delegats de Comissió.
b) Juntes de Comissió.
c) Juntes de Personal.
d) Delegats de Negociació.

44. Les juntes de personal es constituiran en unitats electorals que comptin amb un cens mínim de:
a) Trenta funcionaris.
b) Quaranta funcionaris.
c) Cinquanta funcionaris.
d) Seixanta funcionaris.

45. El mandat dels membres de les juntes de personal i dels delegats de personal, si s’escau, és:
a) De dos anys, i poden ser reelegits.
b) De tres anys, i poden ser reelegits.
c) De quatre anys, i poden ser reelegits.
d) De cinc anys i poden ser reelegits.

46. Qui està legitimat per convocar una reunió, segons el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic?
a) Totes les respostes són correctes.
b) Els empleats públics de les administracions respectives en un nombre no inferior al 40 per 100 del col·lectiu convocat.
c) Els comitès d’empresa.
d) Els delegats de personal.

47. Qui està legitimat per convocar una reunió, segons el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic?
a) Els empleats públics de les administracions respectives en un nombre no inferior al 30 per 100 del col·lectiu convocat.
b) Els empleats públics de les administracions respectives en un nombre no inferior al 40 per 100 del col·lectiu convocat.
c) Els empleats públics de les administracions respectives en un nombre no inferior al 50 per 100 del col·lectiu convocat.
d) Els empleats públics de les administracions respectives en un número no inferior al 60 per 100 del col·lectiu convocat.

48. Qui està legitimat per convocar una reunió, segons el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic? Marcau la resposta incorrecta:
a) Els empleats públics de les administracions respectives en un nombre no inferior al 40 per 100 del col·lectiu convocat.
b) Els comitès de personal.
c) Els comitès d’empresa.
d) Els delegats de personal.

49. Respecte de la modalitat de teletreball, quina de les respostes següents és falsa?
a) El personal laboral al servei de les administracions públiques es regeix, en matèria de teletreball, per allò que preveu el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic i per les seves normes de desenvolupament.
b) Es considera teletreball la modalitat de prestació de serveis a distància en la qual el contingut competencial del lloc de feina pot desenvolupar-se, en tot cas, fora de les dependències de l’Administració, mitjançant l’ús de tecnologies de la informació i comunicació.
c) El teletreball ha de contribuir a una millor organització de la feina mitjançant la identificació d’objectius i l’avaluació de l’acompliment.
d) La prestació del servei mitjançant teletreball ha de ser expressament autoritzada i serà compatible amb la modalitat presencial.

50. Respecte dels permisos als quals tenen dret els funcionaris públics, recollits en el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic, és fals:
a) Que per trasllat de domicili sense canvi de residència, es disposa d’un dia de permís.
b) Que per mort, accident o malaltia greus, hospitalització o intervenció quirúrgica sense hospitalització que requereixi repòs domiciliari d’un familiar dins del primer grau de consanguinitat o afinitat, es disposa de tres dies hàbils quan el succés es produeixi en la mateixa localitat, i cinc dies hàbils quan sigui en una localitat diferent.
c) Que per concórrer a exàmens finals i altres proves definitives d’aptitud, es disposa dels dies que tenguin lloc.
d) Que per mort, accident o malaltia greus, hospitalització o intervenció quirúrgica sense hospitalització que requereixi repòs domiciliari d’un familiar dins del segon grau de consanguinitat o afinitat, es disposa de tres dies hàbils quan el succés es produeixi en la mateixa localitat, i cinc dies hàbils quan sigui en una localitat diferent.

51. Respecte del permís per lactància, segons el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic, és cert:
a) Que per lactància d’un fill menor de quinze mesos es té dret a dues hores d’absència de la feina que es podrà dividir en dues fraccions.
b) Que el dret d’absència de dues hores del lloc de feina es podrà substituir per una reducció de la jornada normal en una hora a l’inici i al final de la jornada, o en dues hores a l’inici o al final de la jornada, amb la mateixa finalitat.
c) Que la funcionària no pot sol·licitar la substitució del temps de lactància per un permís retribuït que acumuli en jornades completes.
d) Que aquest permís s’incrementarà proporcionalment en els casos de part, adopció, guarda amb fins d’adopció o acolliment múltiple.

52. No són principis que inspiren el Codi de Conducta dels empleats públics, atès l’article 52 del Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic:
a) Objectivitat, integritat.
b) Parcialitat, publicitat.
c) Dedicació al servei públic, transparència.
d) Accessibilitat, eficàcia.

53. Quin dels següents és un principi ètic que han de complir els empleats públics, segons el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic?
a) S’ha de rebutjar qualsevol regal, favor o servei en condicions avantatjoses que vagi més enllà dels usos habituals, socials i de cortesia, sens perjudici d’allò que s’estableix en el Codi penal.
b) Han de mantenir actualitzada la seva formació i qualificació.
c) S’han d’abstenir en els assumptes en els quals tenguin un interès personal, així com de tota activitat privada o interès que pugui representar un risc de plantejar conflictes d’interessos amb el seu lloc públic.
d) Han de tractar amb atenció i respecte els ciutadans, els seus superiors i la resta d’empleats públics.

54. És un principi de conducta que han de complir els empleats públics, segons el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic:
a) S’ha de rebutjar qualsevol regal, favor o servei en condicions avantatjoses que vagi més enllà dels usos habituals, socials i de cortesia, sens perjudici d’allò que s’estableix en el Codi penal.
b) S’han d’abstenir en els assumptes en els quals tenguin un interès personal, així com de tota activitat privada o interès que pugui representar un risc de plantejar conflictes d’interessos amb el seu lloc públic.
c) Han d’ajustar la seva actuació als principis de lleialtat i bona fe amb l’Administració en la qual prestin els seus serveis, i amb els seus superiors, companys, subordinats i amb els ciutadans.
d) Han de respectar la Constitució i la resta de normes que integren l’ordenament jurídic.

55. És un principi de conducta que han de complir els empleats públics, segons el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic:
a) Garantir l’atenció al ciutadà en la llengua que ho sol·liciti sempre que sigui oficial en el territori.
b) Ajustar la seva actuació als principis de lleialtat i bona fe amb l’Administració en la quan prestin els seus serveis, i amb els seus superiors, companys, subordinats i amb els ciutadans.
c) Mantenir actualitzada la seva formació i qualificació.
d) Actuar d’acord amb els principis d’eficàcia, economia i eficiència, i vigilar la consecució de l’interès general i el compliment dels objectius de l’organització.

56. Respecte del permís per cura de fill menor afectat per càncer o una altra malaltia greu establert en el Reial decret legislatiu 5/2015, de 30 d’octubre, pel qual s’aprova el Text refós de la Llei de l’Estatut bàsic de l’empleat públic, és cert:
a) Que es pot gaudir com a màxim, fins que el fill o persona que hagi estat objecte d’acollida permanent o de guarda amb la finalitat d’adopció compleixi els 18 anys.
b) Que es pot gaudir com a màxim, fins que el fill o persona que hagi estat objecte d’acollida permanent o de guarda amb la finalitat d’adopció compleixi els 20 anys.
c) Que es pot gaudir com a màxim, fins que el fill o persona que hagi estat objecte d’acollida permanent o de guarda amb la finalitat d’adopció compleixi els 23 anys.
d) Que es pot gaudir com a màxim, fins que el fill o persona que hagi estat objecte d’acollida permanent o de guarda amb la finalitat d’adopció compleixi els 25 anys.

57. D’acord amb l’article 116 de la Llei 3/2007, de 27 de març, de la funció pública de la comunitat autònoma de les Illes Balears, quina resposta és certa?
a) El personal funcionari té dret a gaudir de vint dies hàbils dins cada any natural complet de servei actiu.
b) El personal funcionari té dret a gaudir de vint-i-un dies hàbils dins cada any natural complet de servei actiu.
c) El personal funcionari té dret a gaudir de vint-i-dos dies hàbils dins cada any natural complet de servei actiu.
d) El personal funcionari té dret a gaudir de vint-i-tres dies hàbils dins cada any natural complet de servei actiu.

58. Quin no és un dret reconegut al personal funcionari per la Llei 3/2007, de 27 de març, de la funció pública de la comunitat autònoma de les Illes Balears?
a) La formació professional i l’actualització permanent dels seus coneixements i de les seves capacitats.
b) La mobilitat en la condició de personal funcionari públic.
c) L’exercici efectiu de les funcions pròpies de la seva condició professional.
d) Rebre protecció eficaç en matèria de prevenció, seguretat i salut en el treball.

59. Quin és un deure del personal funcionari segons la Llei 3/2007, de 27 de març, de la funció pública de la comunitat autònoma de les Illes Balears?
a) Tractar amb cura el material i les instal·lacions que hagin de fer servir.
b) Rebre les recompenses que s’estableixin reglamentàriament.
c) La reunió i l’associació professional.
d) La formació professional i l’actualització permanent dels seus coneixements i de les seves capacitats.

60. Quin és un deure del personal funcionari segons la Llei 3/2007, de 27 de març, de la funció pública de la comunitat autònoma de les Illes Balears?
a) La reunió i l’associació professional.
b) La formació professional i l’actualització permanent dels seus coneixements i de les seves capacitats.
c) Vetlar pel propi perfeccionament professional i participar en els cursos de formació que siguin obligatoris.
d) La participació en la consecució dels objectius de la unitat administrativa on presten serveis.

