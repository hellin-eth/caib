1. Segons l’article 9 de la Constitució espanyola, a qui correspon facilitar la participació de tots els ciutadans en la vida política, econòmica, cultural i socials?
a) Als sindicats.
b) A l’Estat.
c) A les administracions públiques.
d) Als poders públics.

2. Senyalau la resposta incorrecta. Segons l’article 103 de la Constitució, l’Administració pública actua de conformitat amb els principis:
a) De jerarquia.
b) De centralització.
c) D’eficàcia.
d) De coordinació.

3. Segons l’article 13 de la Constitució, els estrangers gaudiran a Espanya:
a) De les llibertats públiques que garanteix el títol I de la Constitució, en els termes establerts en els tractats i en la llei.
b) De les llibertats públiques establertes en la Constitució per als estrangers, en els termes garantits per la llei.
c) De les llibertats públiques incloses en els tractats internacionals.
d) Dels drets fonamentals i llibertats públiques que garanteix el Títol I de la Constitució, en igualtat de condicions que els ciutadans espanyols

4. La manera de tutelar els drets i les llibertats reconeguts en el capítol II del títol I de la Constitució és mitjançant:
a) Un recurs d’empara.
b) Un recurs d’apel·lació.
c) Un recurs de súplica.
d) Un recurs d’inconstitucionalitat.

5. La delegació de les Corts en el Govern per regular el dret d’expressió ha de fer-se mitjançant:
a) Una llei orgànica.
b) Una llei ordinària.
c) Un decret legislatiu.
d) No hi ha establerta cap delegació.

6. Segons la Constitució, la determinació del termini màxim de durada de la presó provisional s’ha de determinar:
a) Per decret.
b) Per llei.
c) Lliurement, per decisió judicial,
d) Per la Constitució mateixa.

7. Segons la Constitució, només pot acordar-se el segrest de publicacions, gravacions i altres mitjans d’informació:
a) En virtut d’una resolució judicial.
b) En virtut d’una resolució administrativa.
c) Mitjançant una ordre ministerial.
d) Mitjançant un acord del Consell de Ministres.

8. Segons la Constitució, defensar Espanya és:
a) Un dels valors superiors de l’ordenament jurídic.
b) Un principi rector de la política social i econòmica.
c) Un dret fonamental de màxima vinculació.
d) Un dret i un deure dels espanyols,

9. Senyalau la resposta incorrecta. La Constitució propugna com a valors superiors de l’ordenament jurídic:
a) La justícia.
b) La igualtat.
c) La llibertat.
d) La seguretat jurídica.

10. Segons la Constitució, les Corts Generals:
a) Simbolitzen la unitat i la permanència de l’Estat.
b) Són inviolables.
c) Exerceixen la funció executiva i la potestat reglamentària.
d) Són unicambrals.

11. Segons la Constitució, les penes privatives de llibertat i les mesures de seguretat:
a) Estan orientades estrictament a establir el càstig pel mal causat.
b) Poden consistir en treballs forçats,
c) Estan orientades a la reeducació i la reinserció social.
d) Estan orientades estrictament a la retenció i la custòdia dels presos.

12. Les administracions públiques serveixen amb objectivitat els interessos generals i amb submissió:
a) A la Constitució.
b) A la Constitució i els reglaments.
c) Únicament a la llei pròpia de cada procediment.
d) A la llei i al dret.

13. Segons la Constitució, pel que fa a les reunions en llocs de trànsit públic i les manifestacions:
a) Han de ser objecte d’autorització judicial prèvia.
b) No poden ser prohibides en cap cas.
c) S’han de comunicar prèviament a l’autoritat.
d) S’ha de demanar autorització expressa a l’autoritat governativa.

14. Senyalau l’opció incorrecta. Segons la Constitució, les Corts Generals, formades pel Congrés i el Senat:
a) Exerceixen la potestat legislativa de l’Estat.
b) Aproven els pressuposts de l’Estat.
c) Controlen l’acció del Govern.
d) Poden negar la seva confiança al Govern a conseqüència de la tramitació d’una moció de censura o d’una qüestió de confiança.

15. Senyalau la resposta incorrecta. Segons la Constitució, la llibertat d’expressió té el seu límit especialment en:
a) El dret a l’honor.
b) El pluralisme polític.
c) La protecció de la joventut i de la infància.
d) El dret a la intimitat.

16. Senyalau la resposta incorrecta. Segons la Constitució, no poden ser candidats en les eleccions generals:
a) Els membres del Govern.
b) El Defensor del Poble.
c) Els components del Tribunal Constitucional.
d) Els magistrats, jutges i fiscals en actiu.

17. Segons la Constitució, la llei ha de limitar l’ús de la informàtica per garantir, entre d’altres:
a) L’honor i la intimitat personal i familiar dels ciutadans.
b) La integritat territorial.
c) El control de la llibertat d’expressió.
d) La presa de decisions per part dels poders públics.

18. Segons l’article 1.1 de la Constitució, Espanya es constitueix en un Estat social i democràtic de dret, que propugna com a valors superiors del seu ordenament jurídic, entre d’altres:
a) El sistema bicambral del Parlament.
b) La igualtat.
c) La monarquia parlamentària.
d) L’organització territorial de l’estat.

19. Segons la Constitució, es prohibeixen les associacions:
a) Secretes i les de caràcter paramilitar.
b) Professionals de jutges, magistrats i fiscals.
c) Amb ànim de lucre.
d) Sotmeses a un règim específic.

20. Segons la Constitució, les altres llengües espanyoles, distintes al castellà, són també oficials a les respectives comunitats autònomes:
a) D’acord amb els seus estatuts d’autonomia.
b) D’acord amb una llei orgànica de l’Estat sobre l’oficialitat de les llengües de l’Estat.
c) D’acord amb les seves disposicions sobre l’ús de la llengua per part de l’Administració autonòmica.
d) D’acord amb les seves disposicions sobre normalització lingüística.

21. Segons la Constitució, tothom ha de contribuir al sosteniment de les despeses públiques d’acord amb la seva capacitat econòmica mitjançant un sistema tributari inspirat en:
a) Els principis d’eficiència i economia.
b) Els principis de coordinació i cooperació.
c) Els principis d’igualtat i de progressivitat.
d) Els principis d’eficàcia i jerarquia.

22. Són fonts del dret:
a) Únicament la llei i el costum.
b) La llei, el costum, els principis generals del dret i la jurisprudència.
c) La llei, el costum i els principis generals del dret.
d) Únicament la llei.

23. Un dels drets següents no té rang de fonamental en la Constitució:
a) El dret a usar el castellà.
b) El dret a la vida.
c) El dret de petició.
d) Cap de les respostes no és correcta.

24. Quin dels drets següents està protegit pel dret d’empara?
a) El dret a la vaga.
b) El dret a la seguretat i la higiene en el treball.
c) El dret a treballar.
d) El dret a percebre un salari just.

25. El dret a contreure matrimoni i a constituir una família es regula mitjançant:
a) Una llei ordinària.
b) Una llei autonòmica.
c) Una llei orgànica.
d) Les respostes a) i c) són correctes.

26. El dret a la vida està regulat en:
a) El capítol II de la secció 1a del títol I.
b) En la secció 1a del capítol I del títol I.
c) En el títol I de la secció 1a del capítol II.
d) En la secció 1a del capítol II del títol I.

27. Les associacions només poden ser dissoltes o les seves activitats suspeses mitjançant:
a) Un acord del Consell de Ministres.
b) Una llei ordinària.
c) Una llei orgànica.
d) Una resolució judicial motivada.

28. Respecte del recurs d’empara:
a) El Ministeri Fiscal no pot interposar-lo.
b) Pot interposar-ho el Defensor del Poble
c) Pot interposar-lo el Defensor del Poble, si bé l’ha de resoldre el Tribunal Constitucional
d) El Defensor del Poble no està legitimat per interposar-lo.

29. Respecte de la censura:
a) La Constitució la prohibeix.
b) la Constitució la prohibeix, excepte quan afecti l’honor, la intimitat, la imatge, la joventut i la infància.
c) La Constitució no la prohibeix.
d) La Constitució ni tan sols l’esmenta.

30. El dret a un habitatge digne no pot protegir-se:
a) Mitjançant un recurs contenciós administratiu.
b) Mitjançant un recurs d’empara davant el Tribunal Constitucional.
c) Mitjançant recursos administratius.
d) Totes les respostes anteriors són correctes.

31. El règim públic de la Seguretat Social abasta, segons la Constitució:
a) Els ciutadans que cotitzin a aquest efecte.
b) Tots els ciutadans.
c) Tots els ciutadans, excepte funcionaris i militars.
d) Cap de les anteriors respostes no és correcta.

32. Segons la Constitució, quins delictes estan exclosos de l’extradició?
a) Els delictes de terrorisme.
b) Els delictes contra la propietat per un valor inferior a 600 euros.
c) Els delictes polítics.
d) Els delictes contra la llibertat i la seguretat de les persones.

33. Indicau quina de les afirmacions següents és correcta d’acord amb la Constitució:
a) El condemnat a pena de presó que estigui complint-la no té els drets reconeguts en la secció 2a del capítol II del títol I.
b) El condemnat a pena de presó que estigui complint-la té dret a un treball remunerat i als beneficis corresponents de la Seguretat Social.
c) El condemnat a pena de presó que estigui complint-la només té el dret a la vida, ja que la Constitució aboleix la pena de mort.
d) L’Administració civil pot imposar sancions que impliquin privacions de llibertat.

34. Pel que fa al dret a la llibertat religiosa, la Constitució espanyola:
a) La reconeix.
b) La garanteix.
c) La reconeix i la garanteix.
d) La reconeix, la garanteix i la protegeix.

35. Quin caràcter té l’Estat espanyol segons l’article 16 de la Constitució?
a) Estat laic.
b) Estat catòlic
c) Estat aconfessional.
d) Estat civil.

36. En quins casos es pot entrar en un domicili particular?
a) En cas de resolució judicial exclusivament.
b) En cas de delicte flagrant o resolució judicial exclusivament.
c) En cas d’autorització del titular o resolució judicial exclusivament.
d) En cas d’autorització del titular, resolució judicial o delicte flagrant.

37. Poden interceptar-se les comunicacions postals?
a) Sí, per mitjà d’una resolució administrativa.
b) Sí, per mitjà d’una resolució judicial o administrativa.
c) No, en cap cas.
d) Només mitjançant una resolució judicial.

38. Qui té dret a la tutela judicial efectiva de jutges i tribunals?
a) Tots els espanyols, però no els estrangers no legalitzats.
b) Tots els ciutadans de la Unió Europea i els espanyols, però no els estrangers aliens a aquest àmbit.
c) Totes les persones.
d) Només els ciutadans espanyols i els nacionals de països de la Unió Europea legalitzats.

39. Quin dels següents drets no s’engloba en el dret a la tutela judicial efectiva?
a) La llibertat d’accés a jutges i tribunals.
b) El dret al compliment de les resolucions judicials.
c) El dret a obtenir una decisió per part dels jutges i tribunals.
d) El dret al jutge subsidiari.

40. Quines associacions estan prohibides en la Constitució?
a) Les associacions secretes i les il·legals.
b) Les associacions il·legals i les paramilitars.
c) Les associacions paramilitars i les secretes.
d) Les associacions paramilitars, il·legals i secretes.

41. Quins espanyols poden exercir el dret de petició només de manera individual?
a) Els jutges i magistrats.
b) Els membres de les forces armades.
c) Els membres de les forces armades i els membres del poder judicial.
d) Els membres dels instituts armats amb disciplina militar i els pertanyents a les forces armades.

42. Només un dels principis següents està garantit constitucionalment:
a) La responsabilitat i la interdicció de l’arbitrarietat de l’Administració pública, tant nacional com autonòmica o local.
b) La responsabilitat de l’Administració pública.
c) La interdicció de l’arbitrarietat del poder judicial.
d) La responsabilitat i interdicció de l’arbitrarietat dels poders públics.

43. Amb la declaració de l’estat d’excepció es pot limitar o suspendre:
a) El dret d’assistència lletrada de l’individu.
b) El dret a ser informat de manera immediata de les raons de la detenció.
c) El dret a ser posat a disposició judicial en el termini de 72 hores.
d) El dret a la llibertat de càtedra.

44. L’article 13 de la Constitució disposa que l’extradició es concedirà:
a) En compliment d’un tractat o de la llei, d’acord amb el principi de reciprocitat.
b) Davant qualsevol tipus de delicte, d’acord amb el principi de reciprocitat.
c) Davant qualsevol tipus de delicte.
d) En compliment d’un tractat o de la llei.

45. Els ciutadans podran demanar, davant els tribunals ordinaris per un procediment basat en els principis de preferència i sumarietat, la tutela de les llibertats i drets reconeguts en:
a) La secció 2a del capítol I del títol I.
b) La secció 1a del capítol II del títol I.
c) La secció 2a del capítol I del títol II.
d) Cap resposta no és correcta.

46. El dret dels espanyols a gaudir d’un habitatge digne i adequat és:
a) Un dret fonamental.
b) Un principi rector de la política social i econòmica.
c) Un valor superior de l’ordenament jurídic.
d) Cap resposta no és correcta.

47. Quina part de la Constitució no té força jurídica?
a) El preàmbul.
b) Totes les parts de la Constitució tenen força jurídica.
c) Les disposicions addicionals.
d) E títol preliminar.

48. D’acord amb l’article 9.3 de la Constitució, es garanteix:
a) El principi de jerarquia reglamentària.
b) El principi de la interdicció de la discrecionalitat dels poders públics.
c) El principi d’irretroactivitat de les disposicions sancionadores.
d) El principi de seguretat jurídica.

49. Respecte del matrimoni, l’article 32 de la Constitució estableix que la llei regularà:
a) Les causes de separació i dissolució.
b) Les causes de separació i nul·litat.
c) Les causes de divorci i separació.
d) Les causes de separació, nul·litat i divorci.

50. Què significa el principi d’interdicció de l’arbitrarietat i la responsabilitat dels poders públics?
a) Que les actuacions estan subjectes a la Constitució espanyola i a l’ordenament jurídic.
b) Que es garanteix la publicitat de les normes
c) Que la falta d’objectivitat o l’extralimitació dels límits legals en l’actuació dels poders públics està prohibida.
d) Que l’ordenament jurídic s’estructura jeràrquicament.

51. Què significa el principi de retroactivitat de disposicions sancionadores no favorables o restrictives de drets individuals?
a) Que una norma d’aquestes característiques no pot aplicar-se a situacions produïdes abans d’haver entrat en vigor.
b) Que l’aplicació de les normes requereix que se n’hagi fet publicitat.
c) Que les actuacions dels ciutadans i dels poders públics estan subjectes a la Constitució i a la resta de l’ordenament jurídic.
d) Que l’ordenament jurídic s’estructura jeràrquicament.

52. Segons la Constitució Espanyola, el dret a gaudir d’un medi ambient adequat per al desenvolupament de la persona és:
a) Un deure fonamental dels ciutadans.
b) Un valor superior de l’ordenament jurídic.
c) Un principi rector de la política social i econòmica.
d) Una llibertat pública.

53. D’acord amb l’article 31 de la Constitució espanyola, els principis del sistema tributari espanyol són:
a) Igualtat i capacitat.
b) Preferència i sumarietat.
c) Igualtat, mèrit i capacitat.
d) Igualtat i progressivitat que, en cap cas, té abast confiscatori.

54. Segons l’article 23.2 de la Constitució:
a) Tots els ciutadans tenen dret a accedir en condicions d’igualtat a les funcions i als càrrecs públics.
b) Tots els espanyols tenen dret a accedir en condicions d’igualtat a les funcions i als càrrecs públics.
c) Els ciutadans tenen dret a accedir en condicions d’igualtat a les funcions i als càrrecs públics, amb els requisits que les lleis assenyalin.
d) El dret d’accés a la funció pública no forma part dels drets fonamentals i les llibertats públiques.

55. La Constitució estableix el dret a l’educació i reconeix la llibertat d’ensenyament. Però, quin és l’objecte bàsic de l’educació?
a) Aconseguir el màxim de coneixements relacionats amb l’ètica i la religió per assegurar un comportament educat i submís en la societat dels adults.
b) Obtenir els millors resultats possibles per poder aconseguir un de les millors feines en la societat.
c) Delimitar el nombre de persones que són aptes per entrar a la universitat.
d) Desenvolupar plenament la personalitat humana en el respecte als principis democràtics de convivència i als drets i llibertats fonamentals.

56. El dret a participar en els assumptes públics:
a) Pot correspondre als ciutadans estrangers, tant per al sufragi actiu com per al passiu en les eleccions municipals.
b) Només correspon als ciutadans espanyols.
c) Pot correspondre als ciutadans estrangers, però només per al dret de sufragi actiu en les eleccions municipals.
d) Mai no pot correspondre als estrangers.

57. El dret a la inviolabilitat del domicili pot ser suspès:
a) Quan s’acordi la declaració de l’estat d’alarma, amb autorització prèvia del Congrés dels Diputats.
b) Únicament en el cas de declaració de l’estat de setge.
c) Quan s’acordi la declaració de l’estat d’excepció o de setge.
d) Només pot ser suspès en supòsits de terrorisme.

58. D’acord amb l’article 16 de la Constitució, en quins casos es pot obligar un ciutadà a declarar sobre la seva ideologia?
a) En cap cas.
b) En cas que siguin ciutadans estrangers.
c) En casos de risc greu.
d) En qualsevol cas.

59. Segons la Constitució, la detenció preventiva no pot durar més de:
a) 36 hores.
b) 24 hores.
c) 48 hores.
d) 72 hores.

60. Quins dels següents espanyols d’origen poden ser privats de la seva nacionalitat?
a) Exclusivament els membres de grups terroristes.
b) Els membres de grups terroristes i els qui atemptin contra el rei o un altre membre de la família reial.
c) Cap espanyol d’origen no pot ser privat de la seva nacionalitat.
d) Els qui atemptin contra un membre de la família reial o del Govern de la Nació.

