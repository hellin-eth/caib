1. D’acord amb l’Estatut d’autonomia de les Illes Balears, el pressupost general de la Comunitat Autònoma de les Illes Balears:
a) Té caràcter bianual, és únic i constitueix l’expressió xifrada, conjunta i sistemàtica de totes les despeses i de tots els ingressos de les institucions que constitueixen el sector públic.
b) Té caràcter anual, és únic i constitueix l’expressió xifrada, conjunta i sistemàtica de totes les despeses de les institucions que constitueixen el sector públic autonòmic.
c) Té caràcter bianual, és únic i constitueix l’expressió xifrada, conjunta i sistemàtica de totes les despeses de les institucions, els organismes, les entitats i les empreses que constitueixen el sector públic autonòmic.
d) Té caràcter anual, és únic i constitueix l’expressió xifrada, conjunta i sistemàtica de totes les despeses i de tots els ingressos de les institucions, els organismes, les entitats i les empreses que constitueixen el sector públic autonòmic.

2. Constitueix l’objecte de la Llei 14/2014, de 29 de desembre, de finances de la Comunitat Autònoma de les Illes Balears:
a) La regulació de la hisenda pública de la Comunitat Autònoma de les Illes Balears, de la comptabilitat pública i privada i el control de l’activitat economicofinancera d’algunes entitats del sector públic de la Comunitat Autònoma de les Illes Balears.
b) La regulació de la hisenda pública de la Comunitat Autònoma de les Illes Balears, i també la regulació del règim pressupostari, de la comptabilitat pública i del control de l’activitat economicofinancera de tot el sector públic de la Comunitat Autònoma de les Illes Balears.
c) La regulació de la hisenda pública de la Comunitat Autònoma de les Illes Balears, i també la regulació del règim pressupostari, de la comptabilitat privada i del control posterior de l’activitat economicofinancera de la Comunitat Autònoma de les Illes Balears.
d) La regulació de la hisenda pública de la Comunitat Autònoma de les Illes Balears, de la comptabilitat privada i el control de l’activitat econòmica de determinats ens del sector públic de la Comunitat Autònoma de les Illes Balears.

3. Als efectes de la Llei 14/2014, de 29 de desembre, de finances de la Comunitat Autònoma de les Illes Balears, s’entén per activitat economicofinancera:
a) El conjunt d’actuacions adreçades a liquidar i obtenir drets i ingressos i a efectuar despeses i pagaments per acomplir les funcions o les finalitats pròpies de la Comunitat Autònoma.
b) El conjunt d’actuacions adreçades a obtenir drets i a efectuar despeses i pagaments per acomplir la finalitat d’estabilitat pressupostària.
c) El conjunt d’actuacions adreçades a liquidar i obtenir drets i a efectuar despeses i pagaments per acomplir les funcions o les finalitats pròpies de la Comunitat Autònoma.
d) El conjunt d’actuacions adreçades a liquidar i obtenir ingressos i a efectuar despeses i pagaments per acomplir les funcions o les finalitats pròpies del principi d’estabilitat pressupostària.

4. Senyalau la resposta incorrecta, d’acord amb la Llei 14/2014, de 29 de desembre, de finances de la Comunitat Autònoma de les Illes Balears,formen part del sector públic de la Comunitat Autònoma de les Illes Balears els òrgans i les entitats següents:
a) L’Administració de la Comunitat Autònoma de les Illes Balears.
b) El Servei de Salut de les Illes Balears.
c) L’Agència Tributària de les Illes Balears.
d) Les universitats privades.

5. D’acord amb la Llei 14/2014, de 29 de desembre, de finances de la Comunitat Autònoma de les Illes Balears, la Comunitat Autònoma de les Illes Balears està sotmesa als principis pressupostaris següents:
a) Estabilitat pressupostària i sostenibilitat financera i pluriennalitat.
b) Unitat de caixa de la hisenda pública i pressupost net.
c) Afectació dels ingressos i prudència.
d) Pressupost en equilibri, comptabilitat privada i control extern.

6. El principi de pressupost en equilibri que regula la Llei 14/2014, de 29 de desembre, de finances de la Comunitat Autònoma de les Illes Balears, suposa:
a) Que l’import total del pressupost inicial de despeses no pot superar en cap cas l’import de les previsions d’ingressos. Així mateix, el pressupost ha d’estar equilibrat des del punt de vista dels objectius anuals d’estabilitat pressupostària.
b) Que l’import del pressupost de despeses pot superar en determinats casos l’import de les previsions d’ingressos.
c) Que l’import total del pressupost final de despeses pot superar l’import de les previsions d’ingressos. Així mateix, el pressupost ha d’estar equilibrat des del punt de vista dels objectius de transparència.
d) Que l’import total del pressupost final de despeses pot superar l’import inicial de les despeses contretes. Així mateix, el pressupost ha d’estar equilibrat des del punt de vista dels objectius anuals de transparència.

7. El principi de pressupost brut que regula la Llei 14/2014, de 29 de desembre, de finances de la Comunitat Autònoma de les Illes Balears suposa:
a) Que els drets liquidats i les obligacions reconegudes s’han d’aplicar als pressuposts pel seu import íntegre, i no es poden atendre obligacions mitjançant minoració dels drets per liquidar o ja ingressats, i viceversa, llevat dels casos que preveu la Llei 14/2014 de finances o degudament autoritzats en normes reglamentàries.
b) Que els drets liquidats s’han d’aplicar als pressuposts pel seu import estimat, i no es poden atendre obligacions mitjançant minoració dels drets per liquidar o ja ingressats, i viceversa, llevat dels casos que preveu la Llei 14/2014 de finances o degudament autoritzats en normes reglamentàries.
c) Que els drets liquidats i les obligacions reconegudes s’han d’aplicar als pressuposts pel seu import íntegre, i no es poden atendre obligacions mitjançant minoració dels drets per liquidar o ja ingressats, i viceversa, llevat dels casos que preveu la Llei 14/2014 de finances o degudament autoritzats en normes de rang legal.
d) Que els drets liquidats i les obligacions reconegudes s’han d’aplicar als pressuposts pel seu import estimat, i no es poden atendre obligacions mitjançant minoració dels drets per liquidar o ja ingressats, i viceversa, llevat dels casos que preveu la Llei 14/2014 de finances o degudament autoritzats en normes reglamentàries.

8. En el procediment d’elaboració dels pressuposts generals de la Comunitat Autònoma, a qui correspon elaborar l’avantprojecte de l’estat d’ingressos?
a) Al director general amb competències en matèria de tresoreria.
b) A cada conselleria d’acord amb les seves previsions.
c) A la conselleria competent en matèria d’hisenda i pressuposts.
d) A la Sindicatura de Comptes.

9. D’acord amb la Llei 14/2014 de 29 de desembre, de finances de la Comunitat Autònoma de les Illes Balears, el Consell de Govern ha d’aprovar el límit màxim de despesa no financera, que s’ha de tenir en compte també en l’elaboració dels pressuposts generals de la Comunitat Autònoma per a l’exercici següent:
a) Abans de dia 1 d’agost de cada any.
b) Abans de dia 31 d’agost de cada any.
c) Abans de dia 1 de setembre de cada any.
d) Abans de dia 30 de setembre de cada any.

10. Els pressuposts de la Comunitat Autònoma de les Illes Balears es regulen:
a) Per reglament.
b) Per llei.
c) Per decret.
d) Per proposició de llei.

11. Pot el Consell de Govern autoritzar i disposar despeses?
a) Mai.
b) Sempre.
c) Només quan així ho prevegi un reglament en desenvolupament de la Llei de pressuposts generals de la Comunitat Autònoma.
d) En els casos en què així ho estableixi la Llei de pressuposts generals de la Comunitat Autònoma o una altra norma de rang legal.

12. D’acord amb la Llei 14/2014, de 29 de desembre, de finances de la Comunitat Autònoma de les Illes Balears, a qui correspon aprovar el Projecte de llei de pressuposts generals de la Comunitat Autònoma?
a) Correspon al Parlament.
b) Correspon al Consell de Govern.
c) Correspon al conseller competent en matèria d’hisenda i pressuposts.
d) Correspon als titulars de les conselleries amb dotacions diferenciades en els pressuposts generals.

13. Senyalau la resposta incorrecta. D’acord amb la Llei 14/2014, de 29 de desembre, de finances de la Comunitat Autònoma de les Illes Balears, són recursos de la hisenda pública de la Comunitat Autònoma:
a) Les transferències que procedeixin dels fons que regula la legislació estatal de finançament de les comunitats autònomes.
b) Els tributs cedits totalment o parcialment per l’Estat.
c) Els tributs propis.
d) Els tributs de l’Administració local.

14. En el cas dels tributs estatals cedits totalment, la Comunitat Autònoma n’exerceix, per delegació legal de l’Estat de conformitat amb els apartats 2 i 3 de l’article 133 i l’article 134 de l’Estatut d’autonomia de les Illes Balears, i en els termes que estableixin les lleis que fixin l’abast i les condicions de la cessió:
a) La gestió i la liquidació.
b) La recaptació.
c) La inspecció i la revisió.
d) Totes les respostes són correctes.

15. D’acord amb la Llei Llei 14/2014, de 29 de desembre, de finances de la Comunitat Autònoma de les Illes Balears, els drets econòmics de la hisenda pública de la Comunitat Autònoma:
a) Poden ser alienats, excepte en els casos regulats per les lleis.
b) No poden ser alienats, però sí gravats en tots els casos.
c) No poden ser arrendats en cap cas, però sí gravats i alienats.
d) No poden ser alienats, gravats ni arrendats, excepte en els casos regulats per les lleis.

16. D’acord amb la Llei 14/2014, de 29 de desembre, de finances de la Comunitat Autònoma de les Illes Balears, la Comunitat Autònoma de les Illes Balears pot cedir els drets de contingut econòmic a favor d’altres entitats integrants del sector públic instrumental autonòmic:
a) Mai.
b) En tot cas a títol gratuït.
c) A títol onerós o a títol gratuït, quan es produeixi qualsevol causa justa.
d) En tot cas a títol onerós.

17. No s’ha d’adjuntar a l’Avantprojecte de llei de pressuposts generals de la Comunitat Autònoma, la documentació següent:
a) Una estimació de l’import dels beneficis fiscals que afecten els tributs estatals cedits i els imposts propis detallat per figures tributàries.
b) Un avançament de l’estat d’execució dels pressuposts de l’any següent.
c) La classificació per programes, si n’hi ha, de totes les seccions pressupostàries.
d) Una memòria explicativa del contingut dels pressuposts de les entitats del sector públic empresarial i fundacional i dels objectius que preveuen aconseguir aquestes entitats durant l’exercici.

18. El Projecte de llei de pressuposts generals de la Comunitat Autònoma s’ha de trametre al Parlament de les Illes Balears:
a) El dia 1 de novembre de cada any.
b) El dia 30 de novembre de cada any.
c) Abans del dia 1 de desembre de cada any.
d) Abans del dia 1 de novembre de cada any.

19. Senyalau la resposta incorrecta. Si la Llei de pressuposts generals de la Comunitat Autònoma no entra en vigor dia 1 de gener de l’exercici en què hagi de ser efectiva:
a) S’han de considerar automàticament prorrogats els pressuposts inicials de l’exercici anterior durant un any.
b) S’han de considerar automàticament prorrogats els pressuposts inicials de l’exercici anterior, fins que entri en vigor la nova llei de pressuposts generals.
c) Mentre no entrin en vigor els nous pressuposts generals es poden fer les modificacions pressupostàries que preveu la Llei 14/2014 de finances.
d) Els nous pressuposts generals que entrin en vigor produeixen efectes des de l’1 de gener.

20. Amb caràcter general, els crèdits pressupostaris es regeixen:
a) Pel principi dels estats pressupostaris.
b) Pel principi d’especialitat en el vessant qualitatiu d’aquest principi.
c) Pel principi d’especialitat en el vessant quantitatiu i temporal d’aquest principi.
d) Les respostes b) i c) són correctes.

21. D’acord amb la Llei 14/2014, de 29 de desembre, de finances de la Comunitat Autònoma de les Illes Balears, s’han d’aplicar als crèdits del pressupost vigent en el moment del reconeixement pressupostari de l’obligació les despeses següents:
a) Les meritades en exercicis anteriors, quan s’hagin comptabilitzat en el tancament de l’exercici anterior en el compte Creditors per operacions meritades i s’imputin al pressupost corrent abans del darrer dia del mes de gener.
b) Les meritades en l’exercici immediatament anterior encara que no vencin en l’exercici en curs.
c) Les que resultin de la liquidació d’endarreriments a favor del personal al servei del sector públic de la Comunitat Autònoma.
d) Les meritades i vençudes en l’exercici immediatament anterior, encara que no s’hagin comptabilitzat en el tancament de l’exercici anterior en el compte Creditors per operacions meritades.

22. Els nivells de vinculació dels crèdits de les entitats que integren el sector públic administratiu:
a) Són els que per a cada any estableixi la Llei de pressuposts generals de la Comunitat Autònoma.
b) Són els que per a cada dos anys estableixi la Llei de pressuposts generals de la Comunitat Autònoma.
c) Són els que per a cada any estableixi una ordre del conseller competent en matèria d’hisenda i pressuposts.
d) Són els que per a cada dos anys estableixi una ordre del conseller competent en matèria d’hisenda i pressuposts.

23. La modificació dels pressuposts generals s’ha de dur a terme:
a) El Parlament ha de regular a través d’una llei la modificació dels pressuposts generals mitjançant una concessió de crèdits extraordinaris i de suplements de crèdit.
b) El Consell de Govern és el competent per acordar la modificació dels pressuposts generals.
c) S’autoritzen pel Parlament en tot cas.
d) No hi ha cap resposta correcta.

24. La dotació del fons de contingència s'ha d'establir:
a) En els pressuposts generals de cada exercici, amb un mínim de l’0,5% i un màxim del 2% dels estats de despeses no financers del pressupost inicial consolidat de l’Administració de la Comunitat Autònoma i de les entitats integrants del sector públic administratiu.
b) En els pressuposts generals de cada exercici, amb un mínim de l’1% i un màxim del 5% dels estats de despeses financers del pressupost inicial consolidat de l’Administració de la Comunitat Autònoma i de les entitats integrants del sector públic administratiu.
c) En els pressuposts generals de cada exercici, amb un mínim de l’1% i un màxim del 2% dels estats de despeses financeres del pressupost inicial consolidat de l’Administració de la Comunitat Autònoma i de les entitats integrants del sector públic administratiu.
d) En els pressuposts generals de cada exercici, amb un mínim de l’0,5% i un màxim del 2% dels estats de despeses financers del pressupost inicial consolidat de l’Administració de la Comunitat Autònoma i de les entitats integrants del sector públic administratiu.

25. El fons de contingència es pot utilitzar per finançar les modificacions de crèdit següents:
a) Els crèdits extraordinaris i els suplements de crèdit quan per raons d’urgència i interès públic s’hagi de realitzar alguna despesa amb càrrec al pressupost de l’Administració de la Comunitat Autònoma o de les entitats instrumentals del sector públic administratiu que no es pugui ajornar fins a l’exercici següent, i per a la qual no hi hagi crèdit adequat o el consignat resulti insuficient.
b) Les ampliacions de crèdit amb caràcter general.
c) Les incorporacions de crèdit.
d) Les respostes b) i c) són correctes.

26. De conformitat amb l’Estatut d’autonomia de les Illes Balears, en les lleis del Parlament de las Illes Balears i en les disposicions de desenvolupament aprovades pel Consell de Govern i pel conseller competent en matèria d’hisenda i pressuposts, sens perjudici de l’aplicació de les normes de l’Estat en tots els casos en què sigui procedent, correspon a la Comunitat Autònoma de les Illes Balears:
a) La liquidació, la recaptació, la inspecció i la revisió dels tributs i els tributs cedits totalment.
b) La gestió, la liquidació, la recaptació, la inspecció i la revisió dels tributs propis i dels tributs cedits.
c) La gestió, la liquidació, la recaptació, la inspecció i la revisió dels tributs propis.
d) La gestió, la liquidació, la recaptació, la inspecció i la revisió dels tributs propis, i en el cas dels tributs cedits, parcialment i totalment, en els termes que s’estableixin en les lleis que fixin l’abast i les condicions de la cessió.

27. Llevat del que estableixin les lleis reguladores dels diversos recursos, el dret a reconèixer o liquidar crèdits a favor de la hisenda pública de la Comunitat Autònoma i el dret al cobrament dels crèdits reconeguts o liquidats prescriuen:
a) Als quatre anys a comptar des que el dret a liquidar es pugui exercir o des que el pagament del crèdit liquidat sigui exigible.
b) Als cinc anys a comptar des que el dret a liquidar es pugui exercir o des que el pagament del crèdit liquidat sigui exigible.
c) Als cinc anys a comptar des que el dret a liquidar es pugui exercir i des que el pagament del crèdit liquidat sigui exigible.
d) Als quatre anys a comptar des que el dret a liquidar es pugui exercir i des que el pagament del crèdit liquidat sigui exigible.

28. En coherència amb l’objectiu d’estabilitat pressupostària i la regla de despesa, s’ha d’establir el límit màxim de despesa no financera en els pressuposts. Qui és el competent per acordar aquest límit?
a) El Parlament de les Illes Balears.
b) El Consell de Govern acorda el límit de despesa no financera i sotmet l’acord a la deliberació del Parlament de les Illes Balears.
c) El conseller competent en matèria d’hisenda i pressuposts acorda el límit màxim de despesa no financera i sotmet l’acord posteriorment a la deliberació del Consell de Govern.
d) El Consell de Govern acorda el límit de despesa no financera i eleva aquest acord al Parlament de les Illes Balears perquè n’estigui assabentat.

29. D’acord amb l’article 51 de la Llei 14/2014, de 29 de desembre, de finances de la Comunitat Autònoma de les Illes Balears:
a) Únicament es poden contreure obligacions derivades de les despeses efectuades durant l’any natural de l’exercici pressupostari.
b) Es poden aplicar als crèdits del pressupost vigent en el moment d’expedir-les les ordres de pagament corresponents a obligacions que resultin de la liquidació d’endarreriments a favor del personal al servei de la Comunitat Autònoma, entitats autònomes o empreses públiques dependents.
c) Es poden aplicar als crèdits del pressupost vigent totes les ordres de pagament reconegudes i derivades d’exercicis anteriors.
d) Es poden aplicar als crèdits del pressupost vigent les ordres de pagament derivades de l’exercici anterior que hagin estat reconegudes amb anterioritat a l’1 de març de cada any.

30. Senyalau la resposta correcta. Respecte del finançament de modificacions de crèdit:
a) Si la necessitat de crèdit correspon a operacions financeres del pressupost, el crèdit extraordinari o el suplement s’han de finançar amb endeutament a llarg termini o amb la baixa en altres crèdits de qualsevol tipus, o també, si escau, amb ingressos no financers nous o superiors efectivament recaptats.
b) Si la necessitat de crèdit es refereix a operacions no financeres del pressupost, el crèdit extraordinari o el suplement de crèdit s’han de finançar exclusivament mitjançant l’aplicació del fons de contingència o mitjançant la baixa en altres crèdits de caràcter financer que es considerin adequats.
c) Si la necessitat de crèdit es refereix a operacions no financeres del pressupost, de manera excepcional, el crèdit extraordinari o el suplement de crèdit es poden finançar amb endeutament a llarg termini o amb la baixa en altres crèdits de caràcter financer.
d) Si la necessitat de crèdit correspon a operacions financeres del pressupost, el crèdit extraordinari o el suplement s’han de finançar amb endeutament a llarg termini o amb la baixa en altres crèdits, o també, si escau, amb ingressos no financers nous o superiors efectivament recaptats, sempre que, en aquest últim cas, en l’expedient que es tramiti s’acrediti, mitjançant un informe de la direcció general competent en matèria de pressuposts, que els ingressos ordinaris de caràcter no finalista es recapten amb normalitat.

31. Senyalau la resposta incorrecta. En relació amb les ampliacions de crèdit:
a) Amb caràcter general, les ampliacions de crèdit s’han de finançar amb càrrec al fons de contingència, d’acord amb el que estableix l’article 38 de la Llei 14/2014, de 29 de desembre, de finances de la Comunitat Autònoma de les Illes Balears, o, quan es tracti de despeses no discrecionals o que s’haurien pogut preveure en el moment de l’elaboració dels pressuposts, amb la baixa en altres crèdits de despeses del pressupost no financer.
b) En el cas particular d’ampliacions de crèdits destinades a amortitzar anticipadament deute viu per aplicació del que disposa l’article 32 de la Llei orgànica 2/2012, l’ampliació s’ha de fer amb càrrec al romanent de tresoreria positiu no afectat i per la quantia que correspongui al superàvit pressupostari de l’exercici immediatament anterior.
c) No es poden ampliar crèdits que hagin estat prèviament minorats, a excepció dels relatius a l’endeutament.
d) La tramitació de les ampliacions de crèdit requereix l’autorització prèvia del Consell de Govern, a proposta del conseller competent en matèria d’hisenda i pressuposts.

32. La Comunitat Autònoma de les Illes Balears està sotmesa als principis pressupostaris següents:
a) Estabilitat pressupostària i sostenibilitat financera.
b) Afectació del ingressos.
c) Unitat de caixa.
d) Les respostes a) i c) són correctes.

33. Abans de l’elaboració dels pressuposts autonòmics i com a conseqüència directa de la legislació estatal bàsica, el Govern de les Illes Balears ha d’aprovar un pla pressupostari a mitjà termini. Què ha d’incloure aquest pla?
a) Els objectius d’estabilitat pressupostària i de deute públic, així com la regla de despesa.
b) Les projeccions de les principals partides d’ingressos i de despeses.
c) Una avaluació de com les mesures previstes poden afectar la sostenibilitat de les finances públiques a llarg termini.
d) Totes les respostes anteriors són correctes.

34. El pla pressupostari a mitjà termini ha de fer referència a un període:
a) De tres anys.
b) De mínim de tres anys.
c) De cinc anys.
d) D’un any.

35. En l’elaboració dels pressuposts generals de la Comunitat Autònoma s’ha de tenir en compte la variació de la despesa computable en l’exercici corresponent, d’acord amb la regla de despesa. No constitueixen despesa computable:
a) Els interessos de l’endeutament.
b) Les transferències a corporacions locals.
c) La despesa discrecional en prestacions per desocupació.
d) Totes les respostes anteriors són correctes.

36. Senyalau la resposta correcta:
a) Abans de dia 1 d’agost de cada any, el Consell de Govern ha d’aprovar el límit màxim de despesa financera.
b) Abans de dia 1 d’agost de cada any, el Consell de Govern ha d’aprovar el límit màxim de despesa no financera.
c) Abans de dia 31 d’agost de cada any, el Consell de Govern ha d’aprovar el límit màxim de despesa no financera.
d) Abans de dia 31 d’agost de cada any, el Consell de Govern ha d’aprovar el límit màxim de despesa.

37. Els pressuposts generals de la Comunitat Autònoma han de contenir:
a) Els estats de despeses dels ens del sector públic administratiu amb l’especificació corresponent dels crèdits necessaris per atendre el compliment de les obligacions.
b) Els estats d’ingressos dels ens del sector públic administratiu, que han de comprendre les estimacions dels diversos drets econòmics que s’han de reconèixer o liquidar durant l’exercici i la previsió d’endeutament.
c) Els pressuposts d’explotació i de capital dels ens del sector públic empresarial i fundacional, amb les previsions corresponents de les despeses i dels ingressos i les variacions d’actius i passius de l’exercici.
d) Totes les respostes anteriors són correctes.

38. Les previsions contingudes en els estats d’ingressos s’estructuren d’acord amb les classificacions següents:
a) La classificació orgànica, que agrupa els ingressos prevists per seccions pressupostàries, i la classificació econòmica, que agrupa els ingressos segons la naturalesa econòmica.
b) La classificació econòmica, que agrupa els ingressos segons la naturalesa econòmica, i la classificació funcional, que agrupa els crèdits per consideració a les finalitats o als objectius que es pretenen aconseguir.
c) La classificació orgànica, que agrupa els ingressos prevists per seccions pressupostàries; la classificació econòmica, que agrupa els ingressos segons la naturalesa econòmica, i la classificació funcional, que agrupa els crèdits per consideració a les finalitats o als objectius que es pretenen aconseguir.
d) Cap de les respostes anteriors és correcta.

39. La classificació econòmica de la despesa es desglossa en capítols, articles, conceptes i subconceptes. El capítol que correspon al fons de contingència:
a) És el capítol IV.
b) És el capítol VI.
c) És el capítol V.
d) És el capítol VII.

40. Quins són els nivells de desagregació que té la classificació econòmica d’ingressos:
a) Per capítol, per article i subconcepte.
b) Per capítol i per subconcepte.
c) Per article, per concepte i per subconcepte.
d) Per capítol, per article, per concepte i per subconcepte.

41. El principi d’especialitat temporal estableix que amb càrrec als crèdits consignats en els pressuposts generals només es poden contreure obligacions derivades de despeses que es facin durant l’any natural de l’exercici pressupostari. Quina excepció és la correcta?
a) Les que resultin de la liquidació d’endarreriments a favor del personal al servei del sector públic de la Comunitat Autònoma.
b) Les meritades en exercicis anteriors.
c) Les meritades i vençudes en exercicis anteriors, quan s’hagin comptabilitzat en el tancament de l’exercici anterior en el compte Creditors per operacions meritades i s’imputin al pressupost corrent abans del dia 1 de març.
d) Les meritades i vençudes en exercicis anteriors poden ser imputades al pressupost corrent amb l’autorització prèvia del conseller competent en matèria d’hisenda i pressuposts.

42. D’acord amb la Llei 14/2014, de 29 de desembre, de finances de la Comunitat Autònoma de les Illes Balears, no formen part dels pressuposts generals de la Comunitat Autònoma de les Illes Balears:
a) El pressupost de l’Agència tributària de les Illes Balears.
b) El pressupost del Servei de Salut de les Illes Balears.
c) El pressupost de la Universitat de les Illes Balears.
d) Els pressuposts de les entitats que integren el sector públic fundacional.

43. Senyalau la resposta incorrecta:
a) Els crèdits que corresponen a despeses amb finançament afectat poden quedar vinculats a uns altres que no tenguin aquest caràcter i la mateixa finalitat.
b) Els crèdits ampliables no poden quedar vinculats a altres partides que no tenguin aquest caràcter.
c) No poden quedar vinculats a altres crèdits els destinats al pagament de subvencions o transferències amb assignació nominativa.
d) No hi ha cap resposta incorrecta.

44. Senyalau la resposta incorrecta:
a) Les normes generals de tramitació de les modificacions de crèdit s’han d’establir en la Llei general de pressuposts que s’aprovin cada any.
b) Els expedients de modificació de crèdit han de ser objecte de fiscalització prèvia per part de la Intervenció General de Comunitat Autònoma.
c) El control extern de les modificacions de crèdit correspon a la Sindicatura de Comptes de les Illes Balears.
d) Totes les respostes anteriors són correctes.

45. La regulació per a la tramitació dels expedients de modificació de crèdit és:
a) A la Llei 14/2014, de 29 de desembre, de finances de la Comunitat Autònoma de les Illes Balears.
b) A les Lleis de pressuposts generals de la Comunitat Autònoma.
c) Als articles 3, 4, 5, 8, 9, 10, 11 i 12 del Decret 75/2004, de 27 d’agost, de desenvolupament de determinats aspectes de la Llei de finances i de les lleis de pressuposts generals de la Comunitat Autònoma, en tot allò que no s’oposa al que estableix la Llei 14/2014, de 29 de desembre, de finances de la Comunitat Autònoma de les Illes Balears.
d) Totes les respostes són correctes.

46. Tots els expedients de modificació de crèdit requereixen la documentació següent:
a) La memòria justificativa de la necessitat de tramitar l’expedient, la proposta d’acord d’aprovació de la modificació de crèdit i la resolució o l’acord d’aprovació de l’òrgan competent.
b) La memòria justificativa de la necessitat de tramitar l’expedient, la resolució o l’acord d’aprovació de l’òrgan competent i aquells altres documents que determinin la Intervenció General i la direcció general competent en matèria de pressuposts en consideració a l’especial tipologia de l’expedient.
c) La memòria justificativa de la necessitat de tramitar l’expedient, la proposta d’acord d’aprovació de la modificació de crèdit, la fiscalització prèvia de la Intervenció, la resolució o l’acord d’aprovació de l’òrgan competent i aquells altres documents que determinin la Intervenció General i la direcció general competent en matèria de pressuposts en consideració a l’especial tipologia de l’expedient.
d) La memòria justificativa de la necessitat de tramitar l’expedient, la fiscalització prèvia de la Intervenció , la resolució o l’acord d’aprovació de l’òrgan competent i aquells altres documents que determinin la Intervenció General i la direcció general competent en matèria de pressuposts en consideració a l’especial tipologia de l’expedient.

47. Quan s’hagi d’efectuar alguna despesa amb càrrec al pressupost de l’Administració de la Comunitat Autònoma o de les entitats instrumentals del sector públic administratiu i per a la qual no hi hagi crèdit adequat o el consignat resulti insuficient, s’ha de tramitar un expedient de modificació de crèdit per un crèdit extraordinari o suplement de crèdit:
a) Sempre que concorrin raons d’urgència i d’interès públic.
b) Sempre que la despesa no es pugui ajornar a l’exercici pressupostari següent.
c) Totes les respostes són correctes.
d) Si no és possible dotar-la mitjançant algun dels altres tipus de modificacions de crèdit.

48. Per al finançament dels crèdits extraordinaris i els suplements de crèdits d’operacions financeres es pot acudir:
a) A l’endeutament a llarg termini i a mig termini.
b) A la baixa en altres crèdits de la mateixa naturalesa.
c) Als ingressos financers nous o superiors efectivament recaptats de caràcter no finalista, sempre que, en aquest darrer cas, en l’expedient que es tramiti s’acrediti, mitjançant un informe de la direcció general competent en matèria de pressuposts, que els ingressos ordinaris de caràcter no finalista es recapten amb normalitat.
d) Totes les respostes anteriors són correctes.

49. El finançament dels crèdits extraordinaris i els suplementes de crèdit per fer front a operacions no financeres:
a) S’ha de fer preferentment mitjançant l’aplicació del fons de contingència.
b) S’ha de fer excepcionalment amb endeutament a llarg termini o amb la baixa en altres crèdits de caràcter financer.
c) S’ha de fer preferentment mitjançant ingressos financers nous o superiors efectivament recaptats.
d) S’ha de fer excepcionalment amb endeutament a llarg termini o amb la baixa en crèdits de caràcter no financer.

50. Senyalau la resposta incorrecta. En referència a les transferències del crèdits:
a) No poden minorar crèdits dotats mitjançant crèdits extraordinaris o suplements de crèdits durant l’exercici.
b) No poden minorar crèdits dotats mitjançant incorporació de crèdit, sense perjudici de la possibilitat de transferir el crèdit inicial de la partida objecte de la incorporació.
c) No poden minorar crèdits destinats a operacions financeres per incrementar crèdits destinats a operacions no financeres.
d) Les transferències de crèdits s’han de tramitar quan les partides d’alta i baixa pertanyen al mateix grup de vinculació.

51. La modificació de crèdit que respon a un increment del crèdit de determinades partides pressupostàries de despesa com a conseqüència de l’obtenció de certs ingressos, no prevists o superiors als que preveuen el pressuposts inicials, són:
a) Les generacions de crèdit.
b) Les ampliacions de crèdit.
c) Les incorporacions de crèdit.
d) Els crèdits extraordinaris.

52. Amb les limitacions que estableix la Llei 14/2014, de 29 de desembre, de finances de la Comunitat Autònoma de les Illes Balears, i sens perjudici del que, si s’escau, estableix anualment la Llei de pressuposts generals de la Comunitat Autònoma, poden generar crèdit en els estats de despeses del pressupost els ingressos derivats de les operacions següents:
a) Les transferències corresponents a serveis transferits de l’Estat.
b) Els ingressos per reintegraments de pagaments indeguts.
c) Aportacions de persones físiques o jurídiques, privades o públiques.
d) Els ingressos no afectats a la realització de determinades despeses o actuacions.

53. Es pot generar un crèdit quan:
a) Es reconegui el dret de cobrament dels ingressos que justifiquen la generació.
b) Si els ingressos provenen d’altres administracions públiques es pot autoritzar la generació quan s’hagin recaptat de manera efectiva.
c) En el cas d’aportacions de l’Administració de la Comunitat Autònoma a favor del Servei de Salut de les Illes Balears, la generació de crèdit es pot autoritzar una vegada que s’hagi reconegut el dret de cobrament per raó del reconeixement de l’obligació per part de l’Administració de la Comunitat Autònoma.
d) Totes les respostes anteriors són correctes.

54. Tenen caràcter de crèdits ampliables:
a) Els crèdits relatius a serveis transferits per l’Estat durant l’exercici.
b) Els destinats a satisfer obligacions derivades de l’endeutament de la Comunitat Autònoma, tant pel que fa als interessos i les amortitzacions de capital, com pel que fa a les despeses derivades de les operacions d’emissió, conversió, bescanvi o amortització anticipada d’aquest capital.
c) Excepcionalment, tenen caràcter d’ampliables els crèdits destinats a atendre les despeses que, de manera taxada i degudament explicitades, s’indiquin en la Llei de pressuposts generals de la Comunitat Autònoma de cada exercici, i, en aquests casos, es pot incrementar la quantia dels crèdits fins a l’import que suposin les despeses corresponents.
d) Totes les respostes anteriors són correctes.

55. Senyalau la resposta correcta:
a) Amb caràcter general, les ampliacions de crèdit s’han de finançar amb càrrec al fons de contingència o, quan es tracti de despeses no discrecionals o que s’haurien pogut preveure en el moment de l’elaboració dels pressuposts, amb la baixa en altres crèdits de despeses del pressupost no financer.
b) Amb caràcter general, les ampliacions de crèdit s’han de finançar amb càrrec al fons de contingència o, quan es tracti de despeses discrecionals o que no s’haurien pogut preveure en el moment de l’elaboració dels pressuposts, amb la baixa en altres crèdits de despeses del pressupost no financer.
c) Amb caràcter general, les ampliacions de crèdit s’han de finançar amb càrrec al fons de contingència o, quan es tracti de despeses discrecionals o que s’haurien pogut preveure en el moment de l’elaboració dels pressuposts, amb la baixa en altres crèdits de despeses del pressupost financer.
d) Amb caràcter general, les ampliacions de crèdit s’han de finançar amb càrrec al fons de contingència o, quan es tracti de despeses discrecionals o que s’haurien pogut preveure en el moment de l’elaboració dels pressuposts, amb la baixa en altres crèdits de despeses del pressupost no financer.

56. Les modificacions pressupostàries que es poden autoritzar quan sigui necessari alterar o desglossar els crèdits aprovats en els pressuposts, per efectuar la imputació comptable correcta dels ingressos o de les despeses, en els casos en què es produeixin reorganitzacions administratives o en els que l’aplicació d’alguna norma amb efectes economicofinancers ho requereixi, són:
a) Les ampliacions de crèdit.
b) Les generacions de crèdit.
c) Les incorporacions de crèdit.
d) Les rectificacions de crèdit.

57. Les modificacions per les quals s’incrementa el crèdit de determinades partides pressupostàries de despesa com a conseqüència de l’obtenció de certs ingressos, no prevists o superiors als que preveuen els pressuposts inicials, són:
a) Les generacions de crèdit.
b) Les ampliacions de crèdit.
c) Les rectificacions de crèdit.
d) Les incorporacions de crèdit.

58. D'acord amb el que estableix la Llei 14/2014, de 29 de desembre, de finances de la Comunitat Autònoma de les Illes Balears, el conseller competent en matèria d'hisenda i pressuposts pot autoritzar la incorporació de crèdits en el cas següent:
a) Els que resultin de crèdits extraordinaris o de suplements de crèdit que s’hagin concedit en el darrer trimestre de l’exercici pressupostari anterior, mitjançant una llei del Parlament de les Illes Balears, i també els que resultin del que disposi qualsevol altra norma de rang legal.
b) Els derivats de retencions efectuades per finançar crèdits extraordinaris o suplements de crèdit, quan se n’hagi anticipat el pagament d’acord amb el procediment legalment establert, i les lleis de concessió hagin quedat pendents de l’aprovació del Parlament de les Illes Balears al final de l’exercici pressupostari.
c) Els que resultin de compromisos de despesa degudament adquirits en l’exercici anterior i els derivats de les retencions de l’1,5% del pressupost dels projectes d’obra destinats a la conservació, la protecció i l’enriquiment del patrimoni històric, o al foment de la creativitat artística, efectuats en aplicació de l’article 80 de la Llei 12/1998, de 21 de desembre, del patrimoni històric de les Illes Balears .
d) Totes les respostes anteriors són correctes.

59. No correspon al Consell de Govern:
a) Autoritzar prèviament la tramitació dels expedients d’ampliació de crèdit.
b) Autoritzar l’aplicació de la dotació del fons de contingència.
c) Aprovar les transferències de crèdit, les generacions de crèdit, les incorporacions de crèdit i les rectificacions de crèdit.
d) Aprovar els projectes de llei de concessió de crèdits extraordinaris o de suplements de crèdit.

60. Senyalau la resposta incorrecta:
a) El nombre d’exercicis a què es poden aplicar les despeses pluriennals no pot ser superior a sis, corresponents a l’exercici corrent i a cinc exercicis futurs més.
b) En els contractes d’obres de caràcter pluriennal s’ha de fer una retenció addicional de crèdit del 10 % de l’import de l’adjudicació en el mateix moment en què tengui lloc l’adjudicació.
c) En els casos de tramitació anticipada d’expedients de despesa, també han de complir els límits i les anualitats o els imports autoritzats establert legalment per a les despeses pluriennals, i s’ha d’entendre com a exercici corrent a l’efecte del compliment d’aquests límits i anualitats l’exercici en què s’iniciï l’execució.
d) En el cas d’adquisicions directes de béns immobles per un import superior a 500.000 euros, el desemborsament inicial en formalitzar el contracte no pot ser inferior al 25 % del preu, i la resta del preu es pot distribuir en els quatre exercicis següents, dins les limitacions percentuals establertes legalment.

61. Senyalau la resposta correcta:
a) El nombre d’exercicis a què es poden aplicar les despeses pluriennals no pot ser superior a sis, corresponents a l’exercici corrent i a cinc exercicis futurs més.
b) El nombre d’exercicis a què es poden aplicar les despeses pluriennals no pot ser superior a cinc, corresponents a l’exercici corrent i a quatre exercicis futurs més.
c) La despesa acumulada imputada a cada un dels exercicis futurs, inclosa la despesa no subjecta a limitacions o per a la qual s’hagi exceptuat l’aplicació d’aquestes limitacions, a què fan referència els apartats 4 i 5 de l’article 65 de la Llei 14/2014, de 29 de desembre, de finances de la Comunitat Autònoma de les Illes Balears, no pot excedir de la quantia que resulti d’aplicar els percentatges següents sobre el crèdit definitiu del capítol del pressupost corrent corresponent a la secció pressupostària de què es tracti: en l’exercici immediat següent, el 70 %; en el segon exercici, el 65 %; en el tercer i el quart exercici, el 60%; i en el cinquè, el 50 %.
d) Les limitacions sobre el nombre màxim d’exercicis a què es poden aplicar les despeses pluriennals són aplicables als arrendament de béns immobles, a càrregues financeres derivades de l’endeutament, les reorganitzacions administratives que afectin diverses seccions pressupostàries i quan la despesa total de l’expedient pluriennal de què es tracti en cada cas sigui inferior a 30.000 euros.

62. La competència per autoritzar despesa a exercicis futurs correspon:
a) Al conseller competent en matèria d’hisenda i pressuposts.
b) Al Consell de Govern, a proposta del conseller competent en matèria d’hisenda i pressuposts.
c) Al Parlament de les Illes Balears, a proposta del Consell de Govern.
d) Al director general competent en matèria de pressuposts.

63. Sens perjudici del que estableixin la legislació general de l’Estat i la normativa europea que hi sigui aplicable d’acord amb el que disposen la Constitució espanyola i l’Estatut d’autonomia de les Illes Balears, l’activitat economicofinancera de la Comunitat Autònoma de les Illes Balears la regulen:
a) La Llei de finances, les disposicions que en aquesta matèria conté la Llei 7/2010, la resta de lleis especials sobre la matèria emanades del Parlament de les Illes Balears, i supletòriament li és aplicable la Llei general tributària i la resta de normes complementàries i de desplegament d’aquesta Llei.
b) La Llei de finances, les disposicions que en aquesta matèria conté la Llei 7/2010, la resta de lleis especials sobre la matèria emanades del Parlament de les Illes Balears i els preceptes que contenguin les lleis anuals de pressuposts generals de la Comunitat Autònoma. Supletòriament hi són aplicables la Llei 47/2003, de 26 de novembre, general pressupostària, i la resta de normes complementàries i de desplegament d’aquesta Llei.
c) La Llei de finances, la resta de lleis especials sobre la matèria emanades del Parlament de les Illes Balears i els preceptes que contenguin les lleis anuals de pressuposts generals de la Comunitat Autònoma.
d) La Llei de finances; les disposicions que en aquesta matèria conté la Llei 7/2010; la Llei 47/2003, de 26 de novembre, general pressupostària; la resta de lleis especials sobre la matèria emanades del Parlament de les Illes Balears, i els preceptes que contenguin les lleis anuals de pressuposts generals de la Comunitat Autònoma.

64. D’acord amb la Llei 14/2014, de 29 de desembre, de finances de la Comunitat Autònoma de les Illes Balears, les despeses públiques incloses en els pressuposts generals de la Comunitat Autònoma han de procurar:
a) Una assignació equitativa dels recursos públics.
b) Una assignació paritària dels recursos públics.
c) Una assignació justa dels recursos públics.
d) Una assignació imparcial dels recursos públics.

65. El Parlament de les Illes Balears ha de regular, per llei, les matèries relatives al sector públic de la Comunitat Autònoma següents:
a) L’establiment, la modificació i la supressió de tributs propis.
b) L’establiment, la modificació i la supressió de recàrrecs sobre els tributs estatals.
c) La creació i la regulació d’institucions de crèdit pròpies de la Comunitat Autònoma.
d) Totes les respostes anteriors són correctes.

66. Són funcions dels titulars de les conselleries amb dotacions diferenciades en els pressuposts generals:
a) Gestionar els crèdits procedents dels ingressos de les seves seccions pressupostàries i proposar-ne les modificacions.
b) Reconèixer obligacions econòmiques i proposar l’ordenació del pagament.
c) Fiscalitzar la despesa dels ens instrumentals adscrits a la conselleria, d’acord amb els articles 17 i 18 de la Llei 7/2010.
d) Proposar al conseller competent en matèria d’hisenda i pressuposts els projectes d’inversió que s’han d’incloure en el Projecte de llei de pressuposts generals de la Comunitat Autònoma, amb subjecció al marc pressupostari pluriennal a mitjà termini.

67. En la recaptació dels ingressos de dret públic, el període executiu:
a) S’inicia transcorreguts deu dies després d’haver-se exhaurit el període voluntari de pagament.
b) S’inicia l’endemà d’haver transcorregut deu dies després d’haver-se exhaurit el període voluntari de pagament.
c) S’inicia l’endemà d’haver-se exhaurit el període voluntari de pagament.
d) S’inicia l’endemà d’haver transcorregut quinze dies després d’haver-se exhaurit el període voluntari de pagament.

