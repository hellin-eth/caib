1. Segons l’article 35.1 de la Llei 39/2015, d’1 d'octubre, del procediment administratiu comú de les administracions públiques, els actes han de ser motivats:
a) Amb referència succinta de fets i fonaments de dret.
b) Amb referència extensa als fets.
c) Amb referència succinta als fonaments de dret.
d) Amb referència extensa de fets i fonaments de dret.

2. Segons l’article 35.1 f) de la Llei 39/2015, d’1 d’octubre, del procediment administratiu comú de les administracions públiques, han de ser motivats:
a) Els actes que rebutgin proves proposades pels interessats.
b) Els actes que es dictin en l’exercici de potestats reglades.
c) Els actes que reconeguin drets subjectius o interessos legítims.
d) Els actes que segueixin el dictamen d’òrgans consultius.

3. L’article 36.1 de la Llei 39/2015, d’1 d'octubre, del procediment administratiu comú de les administracions públiques, estableix:
a) Que els actes administratius s’han de produir per escrit a través de mitjans electrònics.
b) Que els actes administratius s’han de produir per escrit o verbalment, llevat que la seva naturalesa exigeixi una altra forma més adequada d’expressió i constància.
c) Que els actes administratius s’han de produir per escrit a través de mitjans electrònics, llevat que la seva naturalesa exigeixi una altra forma més adequada d’expressió i constància.
d) Que els actes administratius s’han de produir per escrit o verbalment, sempre per mitjans electrònics.

4. L’article 36.2 de la Llei 39/2015, d’1 d’octubre, del procediment administratiu comú de les administracions públiques, estableix que en els casos en què els òrgans administratius exerceixin la seva competència de forma verbal:
a) La constància de l’acte s’ha d’efectuar a través de mitjans de gravació i difusió.
b) La constància escrita de l’acte, quan sigui necessària, l’ha d’efectuar i signar el titular de l’òrgan superior o el funcionari que la rebi oralment, i en la comunicació d’aquest ha d’expressar l’autoritat de la qual procedeix.
c) La constància escrita de l’acte l’ha d’efectuar i signar l’autoritat que emeti l’acte.
d) La constància escrita de l’acte, quan sigui necessària, l’ha d’efectuar i signar el titular de l’òrgan inferior o el funcionari que la rebi oralment, i en la comunicació d’aquest ha d’expressar l’autoritat de la qual procedeix.

5. Segons l’article 36.3 de la Llei 39/2015, d’1 d’octubre, del procediment administratiu comú de les administracions públiques, quan s’hagin de dictar una sèrie d’actes administratius de la mateixa naturalesa, com ara nomenaments, concessions o llicències:
a) S’han de refondre en un únic acte, acordat per l’òrgan competent.
b) Es poden refondre en un únic acte, certificat pel funcionari competent.
c) Es poden refondre en un únic acte, acordat per l’òrgan competent.
d) S’han de dictar actes separats, acordats per l’òrgan competent.

6. D’acord amb l’article 37.2 de la Llei 39/2015, d’1 d'octubre, del procediment administratiu comú de les administracions públiques:
a) Les resolucions administratives de caràcter particular poden vulnerar el que estableix una disposició de caràcter general si procedeixen d’un òrgan de jerarquia superior al que va dictar la disposició general.
b) Les resolucions administratives de caràcter particular poden no aplicar la regulació establerta en una disposició reglamentària d'un òrgan inferior.
c) Són nul·les les resolucions administratives que vulnerin el que estableix una disposició reglamentària, així com les que incorrin en alguna de les causes que recull l’article 47.
d) Són anul·lables les resolucions administratives que vulnerin el que estableix una disposició reglamentària, així com les que incorrin en alguna de les causes que recull l’article 47.

7. En virtut del principi d’inderogabilitat singular consagrat a l’article 37 de la Llei 39/2015, d’1 d'octubre, del procediment administratiu comú de les administracions públiques:
a) Les resolucions dictades pels consellers poden vulnerar els decrets aprovats pel Consell de Govern.
b) Els actes administratius del Consell de Govern poden vulnerar el que s’estableix en un decret del propi Consell de Govern.
c) Les resolucions dictades pels consellers han d’aplicar els decrets aprovats pel Consell de Govern.
d) Les resolucions dictades pels consellers únicament han d’aplicar els decrets emanats pels òrgans de jerarquia igual o superior.

8. Segons l’article 39.1 de la Llei 39/2015, d’1 d'octubre, del procediment administratiu comú de les administracions públiques, els actes de les administracions públiques subjectes al dret administratiu es presumeixen vàlids i produeixen efectes:
a) Des de la data en què es dictin, llevat que aquests disposin una altra cosa.
b) Des de la data en què es notifiquin, llevat que aquests disposin una altra cosa.
c) Des de la data en què es dictin, quan s’indiqui expressament.
d) Des de la data en què es notifiquin, quan s’indiqui expressament.

9. D’acord amb l’article 39.3 de la Llei 39/2015, d’1 d’octubre, del procediment administratiu comú de les administracions públiques, es pot, excepcionalment, atorgar eficàcia retroactiva als actes:
a) Quan es dictin en substitució d’actes anul·lats, així com quan produeixin efectes favorables a l’interessat.
b) Quan es dictin en substitució d’actes nuls o anul·lables, així com quan produeixin efectes favorables a l’interessat.
c) Quan es dictin en substitució d’actes anul·lats, així com quan produeixin efectes desfavorables a l’interessat.
d) Quan es dictin en substitució d’actes nuls o anul·lables, així com quan produeixin efectes desfavorables a l’interessat.

10. Indicau quina de les afirmacions següents és correcta segons l'article 39.3 de la Llei 39/2015, d’1 d'octubre, del procediment administratiu comú de les administracions públiques:
a) Els actes dictats pels òrgans de les administracions públiques en l’exercici de la seva pròpia competència únicament vinculen els òrgans de la mateixa administració.
b) Els actes de les administracions públiques subjectes al dret administratiu es presumeixen vàlids i produeixen efectes des de la data de la notificació, llevat que aquests disposin una altra cosa.
c) L’eficàcia queda demorada quan ho sol·liciten els interessats o estigui supeditada a la seva notificació, publicació o aprovació superior.
d) Es pot atorgar eficàcia retroactiva als actes quan es dictin en substitució d’actes anul·lats.

11. Segons l’article 39.5 de la Llei 39/2015, d’1 d’octubre, del procediment administratiu comú de les administracions públiques, quan una Administració pública hagi de dictar, en l’àmbit de les seves competències, un acte que tengui necessàriament com a base un altre de dictat per una Administració pública diferent i aquella entengui que és il·legal:
a) No ha d’aplicar l’acte administratiu i simultàniament ha d'interposar un recurs contenciós administratiu.
b) Pot requerir aquesta prèviament perquè anul·li o revisi l’acte d’acord amb el que disposa l’article 44 de la Llei 29/1998, de 13 de juliol, reguladora de la jurisdicció contenciosa administrativa, i, en cas de rebutjar el requeriment, pot interposar un recurs contenciós administratiu.
c) Pot requerir aquesta prèviament perquè anul·li o revisi l’acte, i, en cas de rebutjar el requeriment, ha de suspendre l'aplicació de l'acte.
d) Pot suspendre l’aplicació de l’acte administratiu i simultàniament ha d'interposar un recurs contenciós administratiu.

12. Segons l’article 40.4 de la Llei 39/2015, d’1 d'octubre, del procediment administratiu comú de les administracions públiques, només als efectes d’entendre complerta l’obligació de notificar dins del termini màxim de durada dels procediments, n’hi ha prou amb la notificació que contengui, si més no:
a) El text íntegre de la resolució, amb indicació de si posa fi o no a la via administrativa, l’expressió dels recursos que siguin procedents, si s’escau, en via administrativa i judicial.
b) Un extracte de la resolució, amb indicació de si posa fi o no a la via administrativa, l’expressió dels recursos que siguin procedents, si s’escau, en via administrativa i judicial.
c) El text íntegre de la resolució, així com l’intent de notificació degudament acreditat.
d) El text íntegre de la resolució, amb indicació de si posa fi o no a la via administrativa, l’expressió dels recursos que siguin procedents, així com l’intent de notificació degudament acreditat.

13. Segons l’article 41.2 de la Llei 39/2015, d’1 d'octubre, del procediment administratiu comú de les administracions públiques, ¿quines notificacions no s'han d’efectuar per mitjans electrònics?
a) Aquelles en què l’acte que s’ha de notificar vagi acompanyat d’elements que no siguin susceptibles de conversió en format electrònic.
b) Les que reconeguin drets a favor dels interessats.
c) Aquelles que contenguin el text íntegre de la resolució, amb indicació de si posa fi o no a la via administrativa.
d) Totes les respostes són correctes.

14. Segons l’article 41.2 de la Llei 39/2015, d’1 d'octubre, del procediment administratiu comú de les administracions públiques, ¿quina de les notificacions següents no s'ha de practicar per mitjans electrònics?
a) Una notificació que contengui un mitjà de pagament a favor de l’obligat.
b) Una notificació que vagi acompanyada d’elements susceptibles de conversió en format electrònic.
c) Una notificació que contengui una multa.
d) Les respostes a) i b) són correctes.

15. Segons l’article 41.5 de la Llei 39/2015, d’1 d'octubre, del procediment administratiu comú de les administracions públiques, si l’interessat rebutja la notificació d’una actuació administrativa:
a) S’ha de fer constar aquesta circumstància en l’expedient, juntament amb el dia i l’hora en què es va intentar la notificació, intent que s’ha de repetir per una sola vegada i en una hora diferent dins dels tres dies següents.
b) La notificació s'ha de fer per mitjà d’un anunci publicat al Butlletí Oficial de l'Estat.
c) S’ha de fer constar a l’expedient, amb especificació de les circumstàncies de l’intent de notificació i el mitjà, i s’ha de donar per efectuat el tràmit i seguir el procediment.
d) Les respostes a) i b) són correctes.

16. Segons l'article 41.6 de la Llei 39/2015, d’1 d'octubre, del procediment administratiu comú de les administracions públiques, si l’Administració incompleix l’obligació d’enviar un avís a l’interessat per informar-lo de la posada a disposició d’una notificació a la seu electrònica de l’Administració:
a) La notificació es considera plenament vàlida.
b) La notificació incorre en un vici de nul·litat de ple dret.
c) La notificació incorre en un vici d'anul·labilitat.
d) La notificació s’ha de repetir.

17. D’acord amb l’article 41.7 de la Llei 39/2015, d’1 d'octubre, del procediment administratiu comú de les administracions públiques, si l’interessat ha estat notificat per diferents vies, s’ha de prendre com a data de notificació:
a) La que resulti més favorable per a l'interessat.
b) La que s'hagi produït en darrer lloc.
c) La que determini l’interessat.
d) La que s’hagi produït en primer lloc.

18. Segons l’article 42.1 de la Llei 39/2015, d’1 d’octubre, del procediment administratiu comú de les administracions públiques, quan una notificació es practiqui en paper:
a) No s’ha de posar a disposició de l’interessat a la seu electrònica de l’Administració.
b) S’ha de posar a disposició de l’interessat a la seu electrònica de l’Administració perquè pugui accedir al contingut de manera voluntària.
c) L’interessat ha d’accedir al contingut a través de la seu electrònica de l’Administració.
d) S’ha de publicar a la seu electrònica de l’Administració perquè l’interessat pugui consultar-ne el contingut.

19. Segons l'article 42.3 de la Llei 39/2015, d’1 d'octubre, del procediment administratiu comú de les administracions públiques, relatiu a la pràctica de notificacions en paper:
a) Quan l’interessat accedeixi al contingut de la notificació per via electrònica, la resta de notificacions s’han de practicar a través de mitjans electrònics.
b) Les notificacions que es practiquin en paper es poden posar a disposició de l’interessat a la seu electrònica.
c) Quan l’interessat accedeixi al contingut de la notificació per via electrònica, se li ha d’oferir la possibilitat que la resta de notificacions es puguin efectuar a través de mitjans electrònics.
d) Les notificacions que es practiquin en paper no s’han de posar a disposició de l'interessat a la seu electrònica.

20. Segons l’article 43.2 de la Llei 39/2015, d’1 d’octubre, del procediment administratiu comú de les administracions públiques, la notificació s’entén rebutjada quan hagin transcorregut deu dies naturals des de la posada a disposició de la notificació sense que s’accedeixi al contingut:
a) Quan la notificació per mitjans electrònics sigui de caràcter obligatori.
b) Quan la notificació per mitjans electrònics sigui de caràcter obligatori, o hagi estat escollida expressament per l’interessat.
c) Quan la notificació per mitjans electrònics hagi estat escollida expressament per l’interessat.
d) Quan la notificació per mitjans electrònics sigui de caràcter voluntari, o hagi estat escollida expressament per l’interessat.

21. Segons l'article 43.3 de la Llei 39/2015, d’1 d'octubre, del procediment administratiu comú de les administracions públiques, s’entén complerta l’obligació a què es refereix l’article 40.4:
a) Amb la posada a disposició de la notificació a la seu electrònica o a l’adreça electrònica habilitada única.
b) Quan hagin transcorregut deu dies naturals des de la posada a disposició de la notificació a la seu electrònica o a l’adreça electrònica habilitada única.
c) Quan hagin transcorregut deu dies hàbils des de la posada a disposició de la notificació a la seu electrònica o a l’adreça electrònica habilitada única.
d) Quan hagin transcorregut quinze dies hàbils des de la posada a disposició de la notificació a la seu electrònica o a l’adreça electrònica habilitada única.

22. Segons l’article 43 de la Llei 39/2015, d’1 d’octubre, del procediment administratiu comú de les administracions públiques, relatiu a la pràctica de les notificacions a través de mitjans electrònics:
a) Els interessats poden accedir a les notificacions des del punt d’accés general electrònic de l’Administració, que funciona com un portal d’accés.
b) S’entén per compareixença a la seu electrònica l’accés per part de l’interessat o el seu representant degudament identificat al contingut de la notificació.
c) Les notificacions s'entenen practicades en el moment de la posada a disposició de la notificació a la seu electrònica de l’Administració.
d) Les respostes a) i b) són correctes.

23. Segons l’article 44 de la Llei 39/2015, d’1 d'octubre, del procediment administratiu comú de les administracions públiques, ¿en quins supòsits s’ha de practicar la notificació mitjançant anuncis?
a) Quan els interessats en un procediment siguin desconeguts o bé s’ignori el lloc de la notificació.
b) Quan els interessats en un procediment siguin desconeguts o bé s’ignori el lloc de la notificació, i quan els interessats hagin rebutjat la notificació.
c) Quan els interessats en un procediment siguin desconeguts, s’ignori el lloc de la notificació o bé, un cop aquesta s’hagi intentat, no s’hagi pogut practicar.
d) Quan els interessats en un procediment siguin desconeguts o hagin rebutjat la notificació, quan s’ignori el lloc de la notificació o bé, un cop aquesta s’hagi intentat, no s’hagi pogut practicar.

24. Segons l’article 44 de la Llei 39/2015, d’1 d'octubre, del procediment administratiu comú de les administracions públiques, relatiu a la notificació infructuosa:
a) Les administracions públiques han d’establir altres formes de notificació complementàries a través de la resta de mitjans de difusió, que no exclouen l’obligació de publicar l’anunci corresponent al Butlletí Oficial de l’Estat.
b) Les administracions públiques poden establir altres formes de notificació complementàries a través de la resta de mitjans de difusió, que no exclouen l’obligació de publicar l’anunci corresponent al Butlletí Oficial de l’Estat.
c) Les administracions públiques poden establir altres formes de notificació complementàries a través de la resta de mitjans de difusió, que exclouen l’obligació de publicar l’anunci corresponent al Butlletí Oficial de l’Estat.
d) Les administracions públiques han d’establir altres formes de notificació complementàries a través de la resta de mitjans de difusió, que exclouen l’obligació de publicar l’anunci corresponent al Butlletí Oficial de l’Estat.

25. Segons l'article 44 de la Llei 39/2015, d’1 d'octubre, del procediment administratiu comú de les administracions públiques, la publicació d'un anunci al butlletí oficial de la comunitat autònoma o de la província en els casos de notificació infructuosa:
a) És obligatòria i s’ha de fer prèviament a la publicació de l’anunci al Butlletí Oficial de l’Estat.
b) És facultativa i s'ha de fer prèviament a la publicació de l'anunci al Butlletí Oficial de l’Estat.
c) És obligatòria i s'ha de fer després de la publicació de l'anunci al Butlletí Oficial de l’Estat.
d) És facultativa i s'ha de fer després de la publicació de l'anunci al Butlletí Oficial de l’Estat.

26. Indicau quina de les afirmacions següents és correcta segons l’article 45.1 de la Llei 39/2015, d’1 d’octubre, del procediment administratiu comú de les administracions públiques, relatiu a la publicació d'actes administratius:
a) Els actes administratius han de ser objecte de publicació quan així ho estableixin les normes reguladores de cada procediment o quan ho aconsellin raons d’interès públic apreciades per l’òrgan competent.
b) La publicació dels actes s’ha de fer sempre al Butlletí Oficial de l’Estat, amb independència de quina sigui l’Administració de la qual procedeixi l’acte per notificar.
c) Tots els actes integrants d’un procediment selectiu o de concurrència competitiva s’han de publicar obligatòriament en el diari oficial que correspongui.
d) Tots els actes que afecten una pluralitat de persones s’han de publicar obligatòriament en el diari oficial que correspongui.

27. Segons l’article 45.1 de la Llei 39/2015, d’1 d'octubre, del procediment administratiu comú de les administracions públiques, ¿quin dels actes següents s’ha de publicar?
a) Un acte que tengui per destinatari una pluralitat indeterminada de persones.
b) Un acte que tengui per destinatàries més de deu persones.
c) Un acte que tengui per destinatari una persona que ha refusat la notificació.
d) Totes les respostes són correctes.

28. Segons l’article 46 de la Llei 39/2015, d’1 d’octubre, del procediment administratiu comú de les administracions públiques, si l’òrgan competent aprecia que la notificació per mitjà d’anuncis o la publicació d’un acte lesiona drets o interessos legítims:
a) S’ha de limitar a publicar al diari oficial que correspongui una indicació succinta del contingut de l’acte i del lloc on els interessats poden comparèixer.
b) S’ha de limitar a publicar al Butlletí Oficial de l’Estat una indicació succinta del contingut de l’acte i del lloc on els interessats poden comparèixer.
c) S’ha de limitar a publicar al diari oficial que correspongui una indicació succinta del contingut de l’acte i del lloc on tots els ciutadans poden comparèixer.
d) S’ha de limitar a publicar al Butlletí Oficial de l’Estat el text íntegre de l'acte i el lloc on els interessats poden comparèixer.

29. Segons l'article 47.1 de la Llei 39/2015, d’1 d'octubre, del procediment administratiu comú de les administracions públiques, ¿quin dels actes següents és nul de ple dret?
a) El que es dicti per un òrgan manifestament incompetent per raó del territori.
b) El que contengui un defecte de forma.
c) El que restringeixi drets dels ciutadans.
d) Totes les respostes són correctes.

30. Segons l’article 47.2 de la Llei 39/2015, d’1 d'octubre, del procediment administratiu comú de les administracions públiques, són nul·les de ple dret les disposicions administratives:
a) Que vulnerin la Constitució, les lleis, les disposicions i els actes administratius de rang superior, les que regulin matèries reservades a la llei i les que estableixin la retroactivitat de disposicions sancionadores no favorables o restrictives de drets individuals.
b) Que vulnerin la Constitució, les lleis o altres disposicions administratives de rang superior, les que regulin matèries reservades a la llei i les que estableixin la irretroactivitat de disposicions sancionadores no favorables o restrictives de drets individuals.
c) Que vulnerin la Constitució, les lleis o altres disposicions administratives de rang superior, les que regulin matèries reservades a la llei i les que estableixin la retroactivitat de disposicions sancionadores no favorables o restrictives de drets individuals.
d) Que vulnerin la Constitució, les lleis, les disposicions i els actes administratius de rang superior, les que regulin matèries reservades a la llei i les que estableixin la irretroactivitat de disposicions sancionadores no favorables o restrictives de drets individuals.

31. Indicau quina de les afirmacions següents és incorrecta segons l’article 48.3 de la Llei 39/2015, d’1 d'octubre, del procediment administratiu comú de les administracions públiques:
a) Són anul·lables els actes de l’Administració que incorrin en qualsevol infracció de l’ordenament jurídic, fins i tot la desviació de poder.
b) El defecte de forma només determina l’anul·labilitat quan l’acte no tengui els requisits formals indispensables per assolir el seu fi o doni lloc a la indefensió dels interessats.
c) L’Administració pot convalidar els actes anul·lables, i reparar els vicis que presentin.
d) La realització d’actuacions administratives fora del temps establert per a aquestes implica la nul·litat de l’acte.

32. Indicau quina de les afirmacions següents és correcta segons l'article 49.1 de la Llei 39/2015, d’1 d'octubre, del procediment administratiu comú de les administracions públiques:
a) La nul·litat o anul·labilitat en part de l’acte administratiu no implica la de les seves parts independents d’aquella, sempre que la part viciada tengui tanta importància que sense aquesta l’acte administratiu no s’hauria dictat.
b) La nul·litat o anul·labilitat d’un acte implica la dels successius en el procediment que siguin independents del primer.
c) La nul·litat d'una part de l’acte administratiu sempre determina la nul·litat de la resta de parts de l'acte.
d) La nul·litat o anul·labilitat d’un acte no implica la dels successius en el procediment que siguin independents del primer.

33. L’article 50 de la Llei 39/2015, d’1 d’octubre, del procediment administratiu comú de les administracions públiques, relatiu a la conversió d’actes viciats, estableix:
a) Que els actes nuls que, tanmateix, contenguin els elements constitutius d’un altre de diferent no produeixen efectes jurídics.
b) Que els actes nuls o anul·lables que, tanmateix, contenguin els elements constitutius d’un altre de diferent no produeixen efectes jurídics.
c) Que els actes anul·lables que, tanmateix, contenguin els elements constitutius d’un altre de diferent tenen els efectes d’aquest.
d) Que els actes nuls o anul·lables que, tanmateix, continguin els elements constitutius d’un altre de diferent tenen els efectes d’aquest.

34. Segons l’article 52.2 de la Llei 39/2015, d’1 d'octubre, del procediment administratiu comú de les administracions públiques, l’acte de convalidació té efecte:
a) Des de la seva data, llevat del que disposa l’article 39.3 per a la retroactivitat dels actes administratius.
b) Sempre des que s’ha dictat l’acte convalidat, a més del que disposa l’article 39.3 per a la retroactivitat dels actes administratius.
c) Des de la notificació, llevat del que disposa l’article 39.3 per a la retroactivitat dels actes administratius.
d) Des de la notificació o publicació, llevat del que disposa l’article 39.3 per a la retroactivitat dels actes administratius.

35. Indicau quina de les afirmacions següents és correcta segons l’article 52.4 de la Llei 39/2015, d’1 d'octubre, del procediment administratiu comú de les administracions públiques, relatiu a la convalidació d'actes administratius:
a) L’Administració pot convalidar els actes nuls o anul·lables, i reparar els vicis que presentin.
b) L’acte de convalidació té efecte des de la notificació.
c) Si el vici consisteix en la manca d’alguna autorització, l’acte pot ser convalidat mitjançant l’atorgament de l’autorització per part de l’òrgan competent.
d) Si el vici consisteix en incompetència determinant de nul·litat, l’òrgan competent, quan sigui superior jeràrquic del que va dictar l’acte viciat, pot dur a terme la convalidació.

36. Segons l'article 112.1 de la Llei 39/2015, d’1 d’octubre, del procediment administratiu comú de les administracions públiques, els recursos d’alçada i de reposició s'han de fundar:
a) En qualsevol infracció de l’ordenament jurídic.
b) En qualsevol dels motius de nul·litat o anul·labilitat que preveuen els articles 47 i 48 d’aquesta Llei.
c) En qualsevol dels motius de nul·litat, anul·labilitat o error material que preveuen els articles 47 i 48 d’aquesta Llei.
d) En qualsevol dels motius de nul·litat que preveuen els articles 47 i 48 d’aquesta Llei.

37. Segons l’article 112.1 de la Llei 39/2015, d’1 d'octubre, del procediment administratiu comú de les administracions públiques, ¿contra quins actes de tràmit es pot interposar un recurs administratiu?
a) Contra els que decideixen indirectament el fons de l’afer, determinen la impossibilitat de continuar el procediment o produeixen perjudici a drets i interessos legítims.
b) Contra els que decideixen directament o indirectament el fons de l’afer, determinen la impossibilitat de continuar el procediment o produeixen perjudici irreparable a drets i interessos legítims.
c) Contra els que decideixen directament o indirectament el fons de l’afer, determinen la impossibilitat de continuar el procediment o produeixen indefensió o perjudici irreparable a drets i interessos legítims.
d) Contra els que decideixen directament o indirectament el fons de l’afer, determinen la impossibilitat de continuar el procediment, produeixen indefensió o perjudici irreparable o lesionen expectatives i interessos legítims.

38. Indicau quina de les afirmacions següents és correcta segons l'article 112.3 de la Llei 39/2015, d’1 d'octubre, del procediment administratiu comú de les administracions públiques:
a) Contra les disposicions administratives de caràcter general es pot interposar recurs en via administrativa.
b) Els reglaments poden substituir el recurs d’alçada per altres procediments d’impugnació, reclamació, conciliació, mediació i arbitratge.
c) Els recursos contra un acte administratiu que es fonamenten únicament en la nul·litat d’alguna disposició administrativa de caràcter general es poden interposar directament davant l’òrgan que va dictar la disposició esmentada.
d) Es pot interposar recurs d'alçada o de reposició contra tots els actes de tràmit.

39. Segons l’article 114.1 de la Llei 39/2015, d’1 d'octubre, del procediment administratiu comú de les administracions públiques, quin dels actes següents posa fi a la via administrativa?
a) Les resolucions dels òrgans administratius que tenguin superior jeràrquic.
b) La resolució administrativa dels procediments de responsabilitat patrimonial, independentment del tipus de relació, pública o privada, de què derivi.
c) Els acords que inicien la negociació de pactes, convenis o contractes.
d) Totes les respostes són correctes.

40. D'acord amb l'article 115.1 de la Llei 39/2015, d’1 d'octubre, del procediment administratiu comú de les administracions públiques, en la interposició d’un recurs no hi ha obligació d’expressar:
a) L’acte que es recorre i la raó de la seva impugnació.
b) Els terminis de resolució del recurs.
c) L'òrgan, centre o unitat administrativa al qual s’adreça i el seu codi d’identificació corresponent.
d) El lloc, data i signatura del recurrent.

41. Indicau quina de les afirmacions següents és correcta segons l'article 115.2 de la Llei 39/2015, d’1 d’octubre, del procediment administratiu comú de les administracions públiques:
a) Els recursos administratius es poden presentar de forma anònima.
b) El transcurs del termini per interposar el recurs no és una causa d’inadmissió.
c) L’error o l’absència de la qualificació del recurs per part del recurrent no és obstacle per tramitar-lo, sempre que es dedueixi el seu caràcter vertader.
d) Els vicis i defectes que facin anul·lable un acte poden ser al·legats pels qui els hagin causat.

42. Segons l'article 116 de la Llei 39/2015, d’1 d'octubre, del procediment administratiu comú de les administracions públiques, com ha d’actuar un òrgan administratiu quan consideri que la competència per resoldre un recurs correspon a una altra administració pública?
a) Ha de remetre directament el recurs al l’òrgan que consideri competent, i ha de notificar aquesta circumstància als interessats.
b) Ha de desestimar el recurs, i ha de notificar aquesta circumstància als interessats.
c) Ha de requerir l'interessat per a que esmeni el recurs.
d) Ha de remetre el recurs a l'òrgan superior jeràrquic.

43. Segons l'article 117.2 de la Llei 39/2015, d’1 d'octubre, del procediment administratiu comú de les administracions públiques, ¿en quines circumstàncies es pot suspendre l'execució de l'acte impugnat?
a) Quan l’execució pugui causar perjudicis de reparació impossible o difícil.
b) Quan la impugnació es fonamenti en alguna de les causes de nul·litat de ple dret que preveu l’article 47.1 d’aquesta Llei.
c) Quan l’execució pugui causar perjudicis de reparació impossible o difícil o quan la impugnació es fonamenti en alguna de les causes de nul·litat de ple dret que preveu l’article 47.1 d’aquesta Llei.
d) Quan l’execució pugui causar perjudicis de reparació impossible o difícil o quan la impugnació es fonamenti en alguna de les causes de nul·litat o d'anul·labilitat que preveuen els articles 47 i 48 d'aquesta Llei.

44. Segons l'article 117.3 de la Llei 39/2015, d’1 d'octubre, del procediment administratiu comú de les administracions públiques, l'execució de l’acte impugnat s’entén suspesa:
a) Si, un cop transcorregut un mes des que la sol·licitud de suspensió hagi tingut entrada en qualsevol registre electrònic, l’òrgan a qui competeix resoldre el recurs no ha dictat i notificat resolució expressa sobre això.
b) Un cop transcorregut un mes des que la sol·licitud de suspensió hagi tingut entrada en el registre electrònic de l’Administració o l’organisme competent per decidir sobre aquesta.
c) Si, un cop transcorregut un mes des que la sol·licitud de suspensió hagi tingut entrada en el registre electrònic de l’Administració o l’organisme competent per decidir sobre aquesta, l’òrgan a qui competeix resoldre el recurs no ha dictat i notificat resolució expressa sobre això.
d) Un cop transcorregut un mes des que la sol·licitud de suspensió hagi tingut entrada en qualsevol registre electrònic.

45. Indicau quina de les afirmacions següents és correcta segons l'article 117.4 de la Llei 39/2015, d’1 d'octubre, del procediment administratiu comú de les administracions públiques, relatiu a la suspensió de l’execució dels actes:
a) L'execució s’ha de suspendre quan la impugnació es fonamenti en alguna de les causes de nul·litat de ple dret que preveu l’article 47.1 d’aquesta Llei.
b) La suspensió s’ha de prolongar després que s’hagi esgotat la via administrativa quan, havent-ho sol·licitat prèviament l’interessat, existeixi una mesura cautelar i els efectes d’aquesta s’estenguin a la via contenciosa administrativa.
c) En dictar l’acord de suspensió s’han d'adoptar mesures cautelars per assegurar l’eficàcia de la resolució.
d) Si l’interessat interposa un recurs contenciós administratiu decau automàticament la suspensió de l’execució de l’acte.

46. Segons l'article 118.1 de la Llei 39/2015, d’1 d'octubre, del procediment administratiu comú de les administracions públiques, relatiu al tràmit d'audiència als interessats en un recurs administratiu:
a) No es pot sol·licitar la pràctica de proves quan la seva falta de realització en el procediment en què es va dictar la resolució recorreguda sigui imputable a l’interessat.
b) Es pot sol·licitar la pràctica de totes les proves que no s’hagin realitzat durant el procediment.
c) No es pot sol·licitar la pràctica de proves que no s’hagin realitzat durant el procediment.
d) Es pot sol·licitar la pràctica de totes les proves que siguin rellevants per a la decisió del procediment.

47. Indicau quina de les afirmacions següents és correcta segons l'article 118.1 de la Llei 39/2015, d’1 d'octubre, del procediment administratiu comú de les administracions públiques, relatiu al tràmit d'audiència als interessats en un recurs administratiu:
a) El recurs, els informes i les propostes tenen el caràcter de documents nous als efectes d’aquest article.
b) En la resolució dels recursos no s’han de tenir en compte fets, documents o al·legacions del recurrent quan, havent-los pogut aportar en el tràmit d’al·legacions, no ho hagi fet.
c) Si hi ha altres interessats se’ls ha de traslladar, en tot cas, el recurs per tal que en el termini de quinze dies al·leguin tot el que considerin procedent.
d) Tenen el caràcter de documents nous els que els interessats hagin aportat a l’expedient abans que es dicti la resolució impugnada.

48. Segons l'article 119.2 de la Llei 39/2015, d’1 d'octubre, del procediment administratiu comú de les administracions públiques, quan l’òrgan competent consideri que existeix un vici de forma en un acte recorregut:
a) Ha d’acordar la convalidació d’actuacions d’acord amb el que disposa l’article 52.
b) No ha d’acordar la convalidació d’actuacions d’acord amb el que disposa l’article 52.
c) Pot acordar la convalidació d’actuacions d’acord amb el que disposa l’article 52.
d) Pot retrotraure el procediment i ha d’acordar la convalidació d’actuacions d’acord amb el que disposa l’article 52.

49. Segons l’article 119.3 de la Llei 39/2015, d’1 d’octubre, del procediment administratiu comú de les administracions públiques, l'òrgan que resolgui un recurs administratiu:
a) Ha de decidir totes les qüestions, tant de forma com de fons, que plantegi el procediment, sempre que hagin estat al·legades pels interessats.
b) Pot decidir sobre les qüestions de forma i fons que plantegi el procediment que hagin estat al·legades pels interessats.
c) Ha de decidir totes les qüestions, tant de forma com de fons, que plantegi el procediment, tant si han estat al·legades pels interessats com si no.
d) Només pot decidir sobre les qüestions de fons que plantegi el procediment encara que no hagin estat al·legades pels interessats.

50. Segons l'article 120.1 de la Llei 39/2015, d’1 d'octubre, del procediment administratiu comú de les administracions públiques, quan s’hagi de resoldre una pluralitat de recursos administratius que tenguin l’origen en un mateix acte administratiu i s’hagi interposat un recurs judicial contra una resolució administrativa:
a) L’òrgan administratiu pot acordar la suspensió del termini per resoldre fins que es dicti un pronunciament judicial, a petició dels interessats.
b) L’òrgan administratiu ha d’acordar la suspensió del termini per resoldre fins que es dicti una sentència ferma.
c) L’òrgan administratiu ha d’acordar la suspensió del termini per resoldre fins que es dicti un pronunciament judicial.
d) L’òrgan administratiu pot acordar la suspensió del termini per resoldre fins que es dicti un pronunciament judicial.

51. Indicau quina de les afirmacions següents és correcta segons l'article 121.2 de la Llei 39/2015, d’1 d'octubre, del procediment administratiu comú de les administracions públiques:
a) Els actes administratius que posin fi a la via administrativa han de ser recorreguts en alçada com a requisit previ per impugnar-los davant la jurisdicció contenciosa administrativa.
b) Contra els actes fermes en via administrativa es pot interposar un recurs d’alçada davant el superior jeràrquic de l’òrgan que va dictar l'acte.
c) El recurs d’alçada es pot interposar davant l’òrgan que va dictar l’acte que s’impugna o davant el competent per resoldre’l.
d) Contra la resolució d’un recurs d’alçada es pot interposar un recurs de reposició.

52. Indicau quina de les afirmacions següents és correcta segons l'article 122 de la Llei 39/2015, d’1 d'octubre, del procediment administratiu comú de les administracions públiques:
a) El termini per interposar un recurs de reposició contra els actes expressos és d’un mes i el termini per resoldre el recurs és de tres mesos.
b) El termini per interposar un recurs d’alçada contra els actes expressos és d’un mes i el termini per resoldre el recurs és d’un mes.
c) El termini per interposar un recurs de reposició contra els actes expressos és de tres mesos i el termini per resoldre el recurs és d’un mes.
d) El termini per interposar un recurs d’alçada contra els actes expressos és d’un mes i el termini per resoldre el recurs és de tres mesos.

53. Segons l’article 122.1 de la Llei 39/2015, d’1 d'octubre, del procediment administratiu comú de les administracions públiques, el termini per interposar el recurs d'alçada:
a) És d’un mes, si l’acte és exprés; si, un cop transcorregut aquest termini, no s’ha interposat el recurs, la resolució és ferma a tots els efectes.
b) És de tres mesos, si l’acte és exprés; si, un cop transcorregut aquest termini, no s’ha interposat el recurs, la resolució és ferma a tots els efectes.
c) És d’un mes, si l’acte és exprés; si, un cop transcorregut aquest termini, no s’ha interposat el recurs, la resolució exhaureix la via administrativa a tots els efectes.
d) És de tres mesos, si l’acte és exprés; si, un cop transcorregut aquest termini, no s’ha interposat el recurs, la resolució exhaureix la via administrativa a tots els efectes.

54. Segons l’article 122.2 de la Llei 39/2015, d’1 d’octubre, del procediment administratiu comú de les administracions públiques, el recurs d’alçada:
a) S’ha d’interposar en el termini de tres mesos, si l’acte és exprés.
b) Es pot interposar contra les resolucions i els actes a què es refereix l’article 112.1, quan posin fi a la via administrativa.
c) S'ha de resoldre en el termini d'un mes, si l’acte és exprés, i de tres mesos, si l’acte és tàcit.
d) S’ha de resoldre i notificar en el termini de tres mesos.

55. Indicau quina de les afirmacions següents és correcta segons l'article 123.2 de la Llei 39/2015, d’1 d'octubre, del procediment administratiu comú de les administracions públiques:
a) Els actes administratius que posin fi a la via administrativa han de ser recorreguts en reposició davant el mateix òrgan que els hagi dictat.
b) Els actes ferms poden ser impugnats directament davant l’ordre jurisdiccional contenciós administratiu.
c) El termini màxim per dictar i notificar la resolució del recurs de reposició és de tres mesos.
d) No es pot interposar cap recurs contenciós administratiu fins que sigui resolt expressament o s’hagi produït la desestimació presumpta del recurs de reposició interposat.

56. Segons l’article 124.1 de la Llei 39/2015, d’1 d’octubre, del procediment administratiu comú de les administracions públiques, si l’acte no és exprés, el sol·licitant i altres possibles interessats poden interposar un recurs de reposició:
a) En qualsevol moment a partir de l’endemà del dia en què, d’acord amb la seva normativa específica, es produeixi l’acte presumpte.
b) En el termini de sis mesos a partir de l'endemà del dia en què, d’acord amb la seva normativa específica, es produeixi l’acte presumpte.
c) En qualsevol moment a partir de l’endemà del dia en què hagin transcorregut tres mesos des que s'inicià el procediment.
d) En el termini d’un mes a partir de l’endemà del dia en què, d’acord amb la seva normativa específica, es produeixi l’acte presumpte.

57. Indicau quina de les afirmacions següents és correcta segons l'article 124.1 de la Llei 39/2015, d’1 d'octubre, del procediment administratiu comú de les administracions públiques:
a) Si l’acte no és exprés, l’interessat pot interposar un recurs de reposició en el termini de sis mesos.
b) El termini màxim per dictar la resolució del recurs de reposició és de tres mesos.
c) El termini per interposar el recurs de reposició és d’un mes, si l’acte és exprés.
d) Si l’acte no és exprés, l’interessat ha d’interposar un recurs de reposició per exhaurir la via administrativa.

58. Indicau quina de les afirmacions següents és correcta segons l’article 124.2 de la Llei 39/2015, d’1 d'octubre, del procediment administratiu comú de les administracions públiques:
a) El termini per interposar el recurs de reposició és d’un mes, si l’acte és exprés, i de tres mesos, si és presumpte.
b) Contra la desestimació presumpta d’un recurs de reposició es pot interposar un nou recurs de reposició en el termini de tres mesos.
c) El recurs de reposició es pot interposar davant l’òrgan que va dictar l’acte que s’impugna o davant la jurisdicció contenciosa administrativa.
d) El termini màxim per dictar i notificar la resolució del recurs de reposició és d’un mes.

59. Segons l'article 125.1 de la Llei 39/2015, d’1 d’octubre, del procediment administratiu comú de les administracions públiques, el recurs extraordinari de revisió:
a) S’ha d'interposar davant l’òrgan administratiu que va dictar l'acte, que també és el competent per resoldre’l.
b) Es pot interposar davant l’òrgan que va dictar l’acte o davant el seu superior jeràrquic, que és el competent per resoldre’l.
c) Es pot interposar davant el superior jeràrquic de l’òrgan que va dictar l’acte, que és el competent per resoldre’l.
d) S'ha d’interposar davant l’òrgan administratiu que va dictar l’acte, que l’ha de remetre al superior jeràrquic juntament amb un informe.

60. Indicau quina de les afirmacions següents és correcta segons l’article 126.3 de la Llei 39/2015, d’1 d'octubre, del procediment administratiu comú de les administracions públiques:
a) El termini per interposar el recurs extraordinari de revisió és de tres mesos, si l’acte és exprés.
b) Quan la resolució s’hagi dictat com a conseqüència de prevaricació, suborn, violència, maquinació fraudulenta o una altra conducta punible, el termini per interposar el recurs extraordinari de revisió és de tres mesos a comptar des de la notificació de la sentència.
c) Si, un cop transcorregut el termini de tres mesos des de la interposició del recurs extraordinari de revisió, no s’ha dictat i notificat la resolució, s’entén desestimat.
d) Quan apareguin documents de valor essencial per a la resolució de l’afer que, encara que siguin posteriors, evidenciïn l’error de la resolució recorreguda, el termini per interposar el recurs extraordinari de revisió és de quatre anys a comptar des de la notificació de la resolució impugnada.

61. D'acord amb l'article 42 de la Llei 3/2003, de 26 de març, de règim jurídic de l’Administració de la Comunitat Autònoma de les Illes Balears, adopten la forma d'acord:
a) Els actes dictats pels òrgans col·legiats, pel Govern i per les comissions delegades.
b) Els actes dictats pel president, pels òrgans col·legiats, pel Govern i per les comissions delegades.
c) Els actes dictats pel president i pels òrgans col·legiats.
d) Els actes dictats pel president, pel vicepresident, pel Govern i per les comissions delegades.

62. Segons l’article 53.1 de la Llei 3/2003, de 26 de març, de règim jurídic de l’Administració de la Comunitat Autònoma de les Illes Balears, exhaureixen la via administrativa:
a) Els acords de les comissions delegades del Govern i les resolucions dels consellers, llevat que una llei n’estableixi el contrari.
b) Els actes dictats pel president, pel Consell de Govern i pels òrgans directius de les Conselleries.
c) Els acords de les comissions delegades del Govern i les resolucions dictades pels òrgans directius de les Conselleries.
d) Els acords de les comissions delegades del Govern i del Consell de Govern, i les resolucions dictades pel president, els consellers i els òrgans directius de les Conselleries.

63. Segons l’article 53.2 de la Llei 3/2003, de 26 de març, de règim jurídic de l’Administració de la Comunitat Autònoma de les Illes Balears, en els ens que integren l’Administració instrumental exhaureixen la via administrativa:
a) Els actes emanats dels òrgans de direcció unipersonals o col·legiats.
b) Els actes emanats dels òrgans de direcció unipersonals o col·legiats, si així ho preveuen els seus estatuts o la norma de creació.
c) Els actes emanats dels òrgans de direcció unipersonals o col·legiats i del personal directiu professional.
d) Els actes emanats dels òrgans de direcció unipersonals o col·legiats i del personal directiu professional, si així ho preveuen els seus estatuts o la norma de creació.

64. Segons l'article 58.1 de la Llei 3/2003, de 26 de març, de règim jurídic de l’Administració de la Comunitat Autònoma de les Illes Balears, són susceptibles de recurs d’alçada:
a) Els actes dels òrgans de l’Administració de la Comunitat Autònoma que no exhaureixen la via administrativa.
b) Els actes dels òrgans de l’Administració de la Comunitat Autònoma que no exhaureixen la via administrativa, com també els actes de tràmit en aquells supòsits que preveu la normativa bàsica de procediment administratiu.
c) Els actes dels òrgans de l’Administració de la Comunitat Autònoma que exhaureixen la via administrativa.
d) Els actes dels òrgans de l’Administració de la Comunitat Autònoma que exhaureixen la via administrativa, com també els actes de tràmit en aquells supòsits que preveu la normativa bàsica de procediment administratiu.

65. Segons l'article 58.2 de la Llei 3/2003, de 26 de març, de règim jurídic de l’Administració de la Comunitat Autònoma de les Illes Balears, s’entén que el conseller és l’òrgan superior jeràrquic:
a) Dels òrgans unipersonals adscrits a la conselleria.
b) Dels òrgans directius adscrits a la conselleria.
c) Dels òrgans i unitats administratives que no disposin d’un altre superior jeràrquic.
d) Dels òrgans directius i dels òrgans de direcció dels ens del sector públic instrumental adscrits a la conselleria.

66. Segons l'article 58.3 de la Llei 3/2003, de 26 de març, de règim jurídic de l’Administració de la Comunitat Autònoma de les Illes Balears, es pot interposar recurs d’alçada davant el Consell de Govern, pel que fa als actes dictats:
a) Per les comissions delegades o pels consellers.
b) Per les comissions delegades o pels consellers, quan una llei prevegi que aquests actes no exhaureixen la via administrativa.
c) Pel president, per les comissions delegades o pels consellers.
d) Pel president, per les comissions delegades o pels consellers, quan una llei prevegi que aquests actes no exhaureixen la via administrativa.

67. Segons l’article 58.4 de la Llei 3/2003, de 26 de març, de règim jurídic de l’Administració de la Comunitat Autònoma de les Illes Balears, els actes i les resolucions dels òrgans superiors de direcció dels ens que integren l’Administració instrumental de la Comunitat Autònoma són objecte de recurs d’alçada:
a) Davant el conseller titular de la conselleria a la qual estiguin adscrits, sempre que aquests actes exhaureixin la via administrativa.
b) Davant el conseller titular de la conselleria a la qual estiguin adscrits, sempre que aquests actes no exhaureixin la via administrativa.
c) Davant el Consell de Direcció del l’ens, sempre que aquests actes exhaureixin la via administrativa.
d) Davant el Consell de Direcció del l’ens, sempre que aquests actes no exhaureixin la via administrativa.

