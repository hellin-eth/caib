1. El Parlament Europeu estarà compost per representants dels ciutadans de la Unió Europea. El seu nombre no excedeix:
a) De 649 diputats, més el president.
b) De 750 diputats més el president.
c) De 705 diputats, inclòs el president.
d) De representants en una proporció decreixent per estat membre.

2. Un país que compleixi els criteris de Copenhaguen i vulgui pertànyer a la Unió Europea ha de presentar una sol·licitud d’adhesió:
a) Al Parlament Europeu.
b) Al Consell Europeu.
c) A la Comissió Europea i al Consell.
d) Al Consell de la Unió Europea.

3. En el marc del procés d’ampliació de la Unió Europea, l’any 2004 es va incorporar un dels estats de la Unió Europea següents:
a) Malta.
b) Croàcia.
c) Dinamarca.
d) Finlàndia.

4. Segons el Tractat de la Unió Europea, el president del Consell Europeu és elegit:
a) Pel Parlament Europeu, per majoria simple, per a un mandat de cinc anys, que no es podrà renovar.
b) Pel Consell Europeu, per majoria simple, per a un mandat de cinc anys, que no es podrà renovar.
c) Pel Consell Europeu, per majoria qualificada, per a un mandat de cinc anys i mig, que es podrà renovar una sola vegada.
d) Pel Parlament Europeu, per majoria qualificada, per a un mandat de cinc anys i mig, que es podrà renovar una sola vegada.

5. D’acord amb l’ article 282.2 del Tractat de funcionament de la Unió Europea, l’objectiu principal del Sistema Europeu de Bancs Centrals és:
a) Mantenir l’estabilitat de preus.
b) Assegurar el crèdit dels estats membres.
c) Mantenir l’estabilitat de preus i donar suport a les polítiques econòmiques generals de la Unió.
d) Garantir els tipus de canvi.

6. D’acord amb l’article 4.2 del Tractat de funcionament de la Unió Europea, quina competència de les següents seguirà essent exclusiva de cada estat membre de la Unió:
a) La protecció civil.
b) La protecció civil i dels consumidors.
c) La seguretat nacional.
d) La seguretat nacional, la protecció dels consumidors i la protecció civil.

7. D’acord amb l’article 17.2 del Tractat de funcionament de la Unió Europea, els actes legislatius de la Unió:
a) S’adopten per majoria qualificada del Parlament Europeu.
b) Només poden adoptar-se a proposta de la Comissió, excepte quan els tractats disposin una altra cosa.
c) Únicament es poden adoptar a proposta de la Comissió, excepte quan els tractats o una norma europea disposin una altra cosa.
d) S’adopten a proposta del Consell per majoria qualificada.

8. Pel que fa al Parlament Europeu:
a) Té la seu a Brussel·les, on celebra els seus períodes de sessions ordinàries, i la Secretaria General és a Luxemburg.
b) Té la seu a Luxemburg, on celebra els seus períodes de sessions ordinàries, i la secretaria general se centra a Brussel·les.
c) Té la seu a Estrasburg, on celebra els seus períodes de sessions ordinàries, i la Secretaria General és a Luxemburg.
d) Té la seu a Estrasburg, on celebra els seus períodes de sessions ordinàries, i la Secretaria General és a Brussel·les.

9. De conformitat amb l’article 288 del Tractat de funcionament de la Unió Europea, indicau quin dels següents actes jurídics de la Unió no són vinculants:
a) Els consells.
b) Els dictàmens i les recomanacions.
c) Les decisions.
d) Les directives.

10. D’acord amb el que estableix l’article 48.2 del Tractat de la Unió Europea, poden presentar al Consell projectes de revisió dels tractats:
a) El president de qualsevol estat membre, el Parlament d’un estat membre o la Comissió Bilateral.
b) El govern de qualsevol estat membre o els seus ministres.
c) El parlament de qualsevol estat membre, o el Tribunal de Justícia Europeu.
d) El govern de qualsevol estat membre, el Parlament Europeu o la Comissió.

11. El Tribunal de Justícia de la Unió Europea es compon, d’acord amb l’article 19.2 del Tractat de la Unió Europea:
a) Dos jutges per cada estat membre, assistits per un advocat general.
b) Un jutge per estat membre, assistit per advocats generals.
c) Un jutge per cada estat membre que componen el Tribunal General.
d) 27 advocats generals dels estats membres.

12. El Parlament Europeu:
a) El Parlament Europeu exerceix la funció legislativa i reglamentària.
b) Exerceix funcions de control polític i normatiu.
c) Exerceix conjuntament amb el Consell la funció legislativa i la funció pressupostària.
d) Tria el president del Consell de la Unió Europea.

13. De conformitat amb el que preveu el Tractat de la Unió Europea, respecte de les sessions o reunions del Consell:
a) No són públiques, a excepció de les reunions del Consell d’Afers Generals.
b) Són públiques, tret de les reunions del Consell d’Afers Exteriors i del d’Afers Econòmics i Financers.
c) Són públiques quan deliberi i voti sobre un projecte d’acte legislatiu.
d) No són públiques.

14. De conformitat amb el que estableix el Tractat de funcionament de la Unió Europea (TFUE), la Comissió ha de publicar un informe general sobre les activitats de la Unió, amb caràcter:
a) Semestral.
b) Anual.
c) Trianual.
d) Bianual.

15. Entre altres funcions, correspon al Parlament Europeu:
a) No impulsar el desenvolupament de la Unió Europea i definir-ne les orientacions i prioritats polítiques generals.
b) Vetlar per la coherència de l’acció exterior de la Unió Europea.
c) Adoptar les iniciatives de la programació anual i pluriennal de la Unió Europea per assolir acords institucionals.
d) Exercir funcions de control polític i consultives.

16. Senyala l’afirmació correcta. Tenint en compte les disposicions del Tractat de la Unió Europea sobre cooperacions reforçades en l’article 20:
a) Les cooperacions reforçades, una vegada acordades, estan obertes durant el termini de deu anys a tots els estats membres de la Unió.
b) Les cooperacions reforçades les ha d’adoptar el Consell, en el marc de les competències exclusives de la Unió, quan aquest hagi arribat a la conclusió que els objectius perseguits per aquesta cooperació no poden ser assolits en un termini raonable per la Unió en el seu conjunt.
c) Tots els membres del Consell poden participar en la deliberació i la votació dels assumptes de la cooperació reforçada.
d) Els actes adoptats en el marc d’una cooperació reforçada no es consideren cabal que hagin d’acceptar els estats candidats de l’adhesió a la Unió.

17. El Fons de la Unió Europea pel qual es presta ajuda financera en cas que es produeixi una catàstrofe greu al territori d’un estat membre o d’un estat l’adhesió del qual a la Unió Europea estigui en procés de negociació, s’anomena:
a) Fons de Contingència territorial.
b) Fons d’Assistència Financera.
c) Fons d’Associació.
d) Fons de Solidaritat.

18. D’acord amb l’article 254 del Tractat de Funcionament de la Unió Europea, la durada del mandat del president del Tribunal General del Tribunal de Justícia de la Unió Europea és:
a) De tres anys, no renovable.
b) De tres anys, renovable.
c) De dos anys, renovable.
d) De dos anys, no renovable.

19. Segons l’article 4 del Tractat de la Unió Europea, tota competència no atribuïda a la Unió en els Tractats correspon:
a) Als estats membres que la sol·licitin.
b) No les gestiona cap estat membre.
c) Les reparteix el Parlament Europeu en funció de la representativitat.
d) Als estats membres.

20. A quina institució correspon promoure l’interès general de la Unió Europea segons l’article 17.1 del Tractat de la Unió Europea?
a) Al Consell de la Unió Europea.
b) Al Tribunal de Justícia de la Unió Europea.
c) A la Comissió Europea.
d) Al Consell Europeu.

21. El vot d’aprovació del Parlament Europeu al president, l’alt representant i els altres membres de la Comissió exigeix:
a) Majoria absoluta del Parlament.
b) La majoria dels vots emesos.
c) El vot unànime dels diputats.
d) Majoria de dos terços dels diputats.

22. Dels tractats següents, indicau quin tractat de la Unió Europea va substituir la Comunitat Europea:
a) El Tractat d’Amsterdam de 1992.
b) El Tractat de Roma.
c) L’Acta Única Europea de 1986.
d) El Tractat de Lisboa de 2007.

23. Segons l’article 14.3 del Tractat la Unió Europea, quina és la durada del mandat d’un diputat al Parlament Europeu?
a) Quatre anys.
b) Sis anys.
c) Cinc anys.
d) Tres anys.

24. Mitjançant quin mecanisme el Parlament Europeu estableix l’estatut i les condicions generals d’exercici de les funcions dels seus membres, amb el dictamen previ de la Comissió i amb l’aprovació del Consell?
a) Mitjançant reglaments adoptats per iniciativa pròpia, d’acord amb un procediment legislatiu especial.
b) Mitjançant una llei.
c) Mitjançant circulars.
d) Mitjançant reglaments adoptats per iniciativa d’un terç dels seus membres.

25. Senyalau la resposta correcta. El Parlament Europeu pot sol·licitar a la Comissió que presenti les propostes oportunes sobre qualsevol assumpte que a parer del Parlament requereixi l’elaboració d’un acte de la Unió per a l’aplicació dels tractats:
a) Per decisió d’una cinquena part dels membres que el componen.
b) Per decisió de la majoria dels membres que el componen.
c) Per decisió de la meitat dels membres que el componen.
d) Per decisió duna tercera part dels membres que el componen.

26. En quins casos el Parlament Europeu pot constituir una comissió temporal d’investigació per examinar, sens perjudici de les competències que els tractats confereixen a altres institucions o òrgans, al·legacions d’infracció o de mala administració en l’aplicació del dret de la Unió, llevat que un òrgan jurisdiccional conegui dels fets al·legats, fins que no es clogui el procediment jurisdiccional?
a) Únicament quan ho sol·licitin una tercera part dels membres que el componen.
b) A petició de la majoria dels membres que el componen.
c) En compliment de les seves comeses i a petició de la quarta part dels membres que el componen.
d) Sempre que ho sol·licitin una cinquena part dels membres que el componen.

27. Qui té dret a presentar al Parlament Europeu, individualment o associat amb altres ciutadans o persones, una petició sobre un assumpte propi dels àmbits d’actuació de la Unió que l’afecti directament?
a) Només persones físiques.
b) Només persones jurídiques.
c) Qualsevol persona física o jurídica encara que no resideixi o tengui el domicili social en un estat membre.
d) Qualsevol ciutadà de la Unió, així com qualsevol persona física o jurídica que resideixi o tengui el domicili social en un estat membre.

28. Qui tria un defensor del poble europeu, que està facultat per rebre les reclamacions de qualsevol ciutadà de la Unió o de qualsevol persona física o jurídica que resideixi o tengui el domicili social en un estat membre?
a) La Comissió Europea.
b) El Parlament Europeu.
c) El Tribunal de Justícia de la Unió Europea.
d) El Consell.

29. Cada quant de temps celebra el Parlament Europeu un període de sessions?
a) Cada any.
b) Cada mig any.
c) Cada dos anys.
d) Cada tres anys.

30. El Parlament Europeu es pot reunir en període parcial de sessions extraordinari:
a) A petició d’una cinquena part dels membres que el componen.
b) A petició de la meitat dels membres que el componen, del Consell o de la Comissió.
c) A petició de la majoria dels membres que el componen, del Consell o de la Comissió.
d) a petició d’una tercera part dels membres que el componen.

31. El Parlament Europeu, en cas que se li sotmeti una moció de censura sobre la gestió de la Comissió:
a) Només es pot pronunciar sobre aquesta moció transcorreguts tres dies com a mínim des de la data de la presentació i en votació pública.
b) Només es pot pronunciar sobre aquesta moció transcorreguts cinc dies com a mínim des de la data de la presentació i en votació pública.
c) Només es pot pronunciar sobre aquesta moció transcorreguts tres dies com a màxim des de la data de la presentació i en votació pública.
d) Només es pot pronunciar sobre aquesta moció transcorreguts deu dies com a mínim des de la data de la presentació.

32. Senyalau la resposta correcta:
a) El Consell exerceix conjuntament amb la Comissió la funció legislativa.
b) El Consell exerceix únicament funcions legislatives.
c) El Consell exerceix conjuntament amb el Parlament Europeu la funció reglamentària.
d) El Consell exerceix conjuntament amb el Parlament Europeu la funció legislativa i pressupostària.

33. En quins casos es reuneix el Consell?
a) Per convocatòria del seu president, a iniciativa d’aquest, d’un dels seus membres o de la Comissió.
b) Per convocatòria dels seus consellers, a iniciativa d’aquest.
c) Per convocatòria del seu president, quan ho sol·liciti una tercera part dels seus membres.
d) Per convocatòria del seu president, quan ho sol·liciti la meitat dels seus membres.

34. Qui s’encarrega de preparar els treballs del Consell i de fer les tasques que aquest li confia?
a) Els membres de la Secretaria General.
b) Un comitè compost per representants permanents dels governs dels estats membres.
c) Els mateixos membres del Consell.
d) El Defensor del Poble.

35. Senyalau la resposta correcta. El Consell fixa els sous, les dietes i les pensions:
a) Dels caps d’Estat.
b) Del president del Banc Central Europeu i dels seus membres.
c) Dels presidents, dels membres i dels secretaris de cada estat membre.
d) Del president del Consell Europeu; del president de la Comissió: de l’alt representant de la Unió per a Afers Exteriors i Política de Seguretat; dels membres de la Comissió; dels presidents, dels membres i dels secretaris del Tribunal de Justícia de la Unió Europea i del Secretari General del Consell.

36. Quina de les següents no és una funció del president de la Comissió?
a) Definir les orientacions d’acord amb les quals la Comissió exerceix les seves funcions.
b) Presidir el Consell d’Afers Exteriors.
c) Determinar l’organització interna de la Comissió i vetlar per la coherència, l’eficàcia i la col·legialitat de la seva actuació.
d) Nomenar vicepresidents, diferents de l’alt representant de la Unió per a Assumptes Exteriors i Política de Seguretat, entre els membres de la Comissió.

37. Quan publica la Comissió un informe general sobre les activitats de la Unió?
a) Cada any almenys un mes abans de l’obertura del període de sessions del Parlament Europeu.
b) Cada any almenys dos mesos abans de l’obertura del període de sessions del Parlament Europeu.
c) Cada any amb una antelació d’un mes i mig abans de l’obertura del període de sessions del Parlament Europeu.
d) Cada any almenys tres mesos abans de l’obertura del període de sessions del Parlament Europeu.

38. El Tribunal de Justícia de la Unió Europea està compost:
a) Per un jutge per estat membre.
b) Per dos jutges per estat membre.
c) Per tres jutges per estat membre.
d) Per quatre jutges per estat membre.

39. Senyalau la resposta incorrecta. El Tribunal de Justícia de la Unió Europea es pronuncia, de conformitat amb els tractats:
a) Amb caràcter prejudicial, a petició dels òrgans jurisdiccionals nacionals, sobre la interpretació del dret de la Unió o sobre la validesa dels actes adoptats per les institucions.
b) Sobre els recursos interposats per un estat membre, per una institució o per persones físiques o jurídiques.
c) En els altres casos prevists pels tractats.
d) Sobre els conflictes de competències entre els estats membres.

40. Per quin període són nomenats els jutges i advocats generals del Tribunal de Justícia i els jutges del Tribunal General?
a) 4 anys.
b) 3 anys.
c) 6 anys.
d) 5 anys.

41. Quin any es va signar l’Estatut del Consell d’Europa?
a) 1944
b) 1919.
c) 1959.
d) 1949.

42. Quins països es van adherir al Tractat de Lisboa l’any 2003?
a) Dinamarca, Irlanda i el Regne Unit.
b) La República Txeca, Xipre, Eslovàquia, Eslovènia, Estònia, Hongria, Letònia, Lituània, Malta i Polònia.
c) Àustria, Finlàndia, Suècia, Espanya i Portugal.
d) Bulgària, Romania i Grècia.

43. Segons el Tractat de Lisboa, el Consell de la Unió Europea està integrat:
a) Per un representant de cada estat membre, de rang ministerial, facultat per comprometre el Govern de l’estat membre que representi i per exercir el dret de vot.
b) Per dos representants de cada estat membre, de rang ministerial, facultats per comprometre el Govern de l’estat membre que representin.
c) Per un representant de cada estat membre de rang ministerial, facultat per comprometre el Govern de l’estat membre que representi, encara que no pugui exercir el dret de vot.
d) Per tres representants de cada estat membre de rang ministerial, facultats per comprometre el Govern de l’estat membre que representin i per exercir el dret de vot.

44. En relació amb els tractats de la Unió Europea:
a) Formen part del dret derivat de la Unió Europea.
b) Només formen part del dret originari els tractats constitutius.
c) Entre els tractats hi ha el Tractat de Madrid del 1991, que forma part del dret de la Unió Europea.
d) Formen part del dret originari de la Unió Europea.

45. Les directives comunitàries:
a) No s’apliquen directament als estats.
b) No són vinculants.
c) Habitualment es dicten sobre matèries que són competències exclusives de la Unió d) Europea.
d) Tenen abast general.

46. El Consell de la Unió Europea:
a) Està assistit per dues secretaries generals.
b) Està assistit per una Secretaria General, dirigida per un secretari general.
c) Està assistit per un alt representant de Política Interior i Exterior.
d) Està assistit pel Consell d’Europa.

47. Quants estats eren membres de la Unió Europea en entrar en vigor l’Acta Única Europea?
a) 10 estats.
b) 12 estats.
c) 13 estats.
d) 8 estats.

48. Quan va entrar en vigor el Tractat de Lisboa?:
a) El 2 d’octubre de 1992.
b) L’1 de juliol del 2008.
c) L’1 de desembre de 2009.
d) El 3 de març de 1997.

49. Quan pot durar el mandat del president del Consell Europeu?
a) Cinc anys.
b) Quatre anys.
c) Tres anys.
d) Sis anys.

50. Quin òrgan és el legitimat per interposar recursos davant del Tribunal de Justícia de la Unió Europea per violació dels principis de subsidiarietat i proporcionalitat?
a) El President del Parlament Europeu.
b) La Comissió Europea.
c) El Parlament Europeu.
d) El Comitè de Regions.

51. En quin Tractat es preveu explícitament i per primer cop la possibilitat que un estat membre es retiri de la Unió?
a) El Tractat de Lisboa.
b) El Tractat de Niça.
c) El Tractat d’Amsterdam.
d) El Tractat de Maastricht.

52. La Unió Europea es fonamenta en els tractats següents:
a) Tractat de la Unió Europea i Tractat de la Comunitat Europea de l’Energia Atòmica.
b) Tractat de la Unió Europea, Tractat de Funcionament de la Unió Europea i Carta dels drets fonamentals de la Unió Europea.
c) Tractat de la Comunitat Europea del Carbó i de l’Acer, Tractat de la Comunitat Europea de l’Energia Atòmica i Tractat de la Comunitat Europea.
d) Tractat de la Unió Europea i Tractat de funcionament de la Unió Europea.

53. Segons l’article 5 del Tractat de la Unió Europea, la delimitació de les competències a la Unió es regeix pel principi següent:
a) El principi de cooperació lleial.
b) El principi de subsidiarietat.
c) El principi d’atribució.
d) El principi de proporcionalitat.

54. La Unió Europea succeeix a la Comunitat Europea amb el tractat següent:
a) El Tractat d’Amsterdam.
b) El Tractat de Lisboa.
c) El Tractat de Niça.
d) El Tractat de Maastricht.

55. El president del Tribunal de Justícia té un mandat:
a) D’un any.
b) De quatre anys.
c) De dos anys.
d) De tres anys.

56. Quina és la durada del mandat dels Diputats del Parlament Europeu:
a) Cinc anys, que comencen des de la proclamació del diputat electe.
b) Cinc anys, que comencen amb l’obertura del primer període de sessions després de cada elecció.
c) Quatre anys, que comencen amb l’obertura del primer període de sessions després de cada elecció.

57. Les despeses del pressupost de la Unió Europea poden ser:
a) Ordinàries i extraordinàries.
b) Finalistes i no finalistes.
c) Obligatòries i no obligatòries.
d) De funcionament i d’intervenció.

58. La Gran sala del Tribunal de Justícia està composta:
a) Per quinze jutges.
b) Per dotze jutges.
c) Per cinc jutges.
d) Per set jutges.

59. Després de l’entrada en vigor del Tractat de Lisboa, les institucions són:
a) El Parlament Europeu , el Consell Europeu, el Consell, la Comissió Europea, el Tribunal de Justícia de la Unió Europea, el Tribunal de Comptes i el Banc Central Europeu i el Banc Europeu d’Inversions.
b) El Parlament Europeu, el Consell Europeu, el Consell, la Comissió Europea, el Tribunal de Justícia de la Unió Europea i el Defensor del Poble.
c) El Parlament Europeu, el Consell Europeu, el Consell, la Comissió Europea, el Tribunal de Justícia de la Unió Europea, el Tribunal de Comptes i el Banc Central Europeu.

60. Quina és la forma d’adopció de decisió, com a norma general, del Consell de la Unió Europea?
a) Majoria qualificada.
b) Unanimitat.
c) Majoria absoluta.
d) Majoria simple.

61. Indicau quin òrgan nomena els membres del Tribunal de Comptes?
a) El Parlament Europeu.
b) El Consell de la Unió Europea.
c) El Consell Europeu.
d) Els governs dels estats membres.

62. Indicau l’opció correcta en relació amb la presidència del Consell Europeu:
a) És permanent i recau en una persona triada per majoria qualificada. El seu mandat és de dos anys i mig.
b) És rotatòria i per sis mesos.
c) El seu mandat és de dos anys i és elegit per majoria qualificada.
d) El seu mandat és de quatre anys i és elegit per majoria simple.

63. Els Reglaments entren en vigor:
a) El dia de la seva publicació al diari que correspongui.
b) Als trenta dies de la seva publicació al Diari Oficial de la Unió Europea.
c) Als vint dies de la seva publicació al Diari Oficial de la Unió Europea.
d) En la data que s’hi indiqui o, si no n’hi ha, als vint dies de la publicació.

64. Quins actes són els reglaments de funcionament intern de les institucions?
a) Actes complementaris.
b) Actes constitutius.
c) Actes legislatius.
d) Actes atípics.

65. En quin tractat es va crear la figura del Defensor del Poble Europeu?
a) En el Tractat de Roma.
b) En el Tractat de Maastricht.
c) En el Tractat d’Amsterdam.
d) En el Tractat de la Haia.

66. Quants advocats generals integren el Tribunal de Justícia Europeu?
a) 6 advocats generals.
b) 11 advocats generals.
c) Un advocat general per cada estat membre.
d) 12 advocats generals.

67. Segons el Tractat de Lisboa, quina de les següents és competència exclusiva de la Unió Europea?
a) Política monetària dels estats membres amb moneda euro.
b) Medi ambient.
c) Xarxes transeuropees.
d) Cohesió econòmica, social i territorial.

