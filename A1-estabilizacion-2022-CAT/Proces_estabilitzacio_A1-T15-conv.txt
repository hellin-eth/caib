1. Segons l’article 25.1 de la Llei 40/2015, d’1 d’octubre, de règim jurídic del sector públic, la potestat sancionadora de les administracions públiques s’ha d’exercir:
a) Quan no estigui prohibida per una norma amb rang de llei.
b) Quan hagi estat reconeguda expressament per una norma amb rang de llei.
c) Quan hagi estat reconeguda expressament per una norma de rang legal o reglamentari.
d) Quan no estigui prohibida per una norma de rang legal o reglamentari.

2. Segons l’article 25.3 de la Llei 40/2015, d’1 d’octubre, de règim jurídic del sector públic, les disposicions d’aquest capítol:
a) Es poden fer extensives a l’exercici per part de les administracions públiques de la  seva potestat disciplinària respecte del personal al seu servei.
b) Són extensives a l’exercici per part de les administracions públiques de la seva potestat disciplinària respecte del personal al seu servei.
c) No es poden fer extensives a l’exercici per part de les administracions públiques de la potestat disciplinària respecte del personal al seu servei.
d) Són extensives a l’exercici per part de les entitats del sector públic de la seva potestat disciplinària respecte del personal al seu servei.

3. D'acord amb l'article 25.4 de la Llei 40/2015, d’1 d’octubre, de règim jurídic del sector públic, les disposicions d’aquest capítol, relatives a l’exercici per part de les administracions públiques de la potestat sancionadora:
a) No són aplicables respecte dels qui estiguin vinculats a les administracions públiques per relacions regulades per la legislació de contractes del sector públic o per la legislació patrimonial de les administracions públiques.
b) Són aplicables respecte dels qui estiguin vinculats a les administracions públiques per relacions regulades per la legislació de contractes del sector públic o per la legislació patrimonial de les administracions públiques.
c) Poden ser aplicables respecte dels qui estiguin vinculats a les administracions públiques per relacions regulades per la legislació de contractes del sector públic o per la legislació patrimonial de les administracions públiques.
d) No són aplicables respecte dels qui estiguin vinculats a les administracions públiques per relacions regulades per la legislació sobre funció pública o per la legislació patrimonial de les administracions públiques.

4. Segons l'article 26.1 de la Llei 40/2015, d’1 d’octubre, de règim jurídic del sector públic, són aplicables les disposicions sancionadores vigents:
a) En el moment de resoldre el procediment sancionador.
b) En el moment de produir-se els fets que constitueixin una infracció administrativa.
c) En el moment de la iniciació del procediment sancionador.
d) En el moment que siguin provats els fets constitutius d'una infracció administrativa.

5. Segons l'article 26.2 de la Llei 40/2015, d’1 d’octubre, de règim jurídic del sector públic, les disposicions sancionadores produeixen efecte retroactiu quan afavoreixin el presumpte infractor:
a) Llevat de les sancions pendents de recurs en entrar en vigor la nova disposició.
b) Llevat de les sancions pendents de compliment en entrar en vigor la nova disposició.
c) Fins i tot respecte de les sancions pendents de compliment en entrar en vigor la nova disposició.
d) Fins i tot respecte de les sancions complides en entrar en vigor la nova disposició.

6. Segons l'article 27.1 de la Llei 40/2015, d’1 d’octubre, de règim jurídic del sector públic:
a) Les infraccions administratives es classifiquen per la Llei en lleus, greus i molt greus.
b) Les infraccions i les sancions administratives es classifiquen per la Llei en lleus, greus i molt greus.
c) Les infraccions administratives es classifiquen en lleus, greus i molt greus.
d) Les infraccions i les sancions administratives es classifiquen en lleus, greus i molt greus.

7. Segons l'article 27.4 de la Llei 40/2015, d’1 d’octubre, de règim jurídic del sector públic:
a) Les normes definidores d’infraccions i sancions són susceptibles d’aplicació analògica.
b) Les normes definidores d’infraccions i sancions no són susceptibles d’aplicació analògica.
c) Les normes definidores d’infraccions i sancions poden ser susceptibles d’aplicació analògica.
d) Les normes definidores d’infraccions no són susceptibles d’aplicació analògica.

8. Segons l'article 28.1 de la Llei 40/2015, d’1 d’octubre, de règim jurídic del sector públic, els patrimonis independents o autònoms:
a) Poden ser sancionats per fets constitutius d'infracció administrativa.
b) Poden ser sancionats per fets constitutius d'infracció administrativa quan una llei els reconegui capacitat d'obrar.
c) No poden ser sancionats per fets constitutius d'infracció administrativa.
d) No poden ser sancionats per fets constitutius d'infracció administrativa quan una llei els reconegui capacitat d'obrar.

9. Segons l'article 28.1 de la Llei 40/2015, d’1 d’octubre, de règim jurídic del sector públic, quan poden ser sancionats els grups d'afectats?
a) Quan una llei els reconegui capacitat d'obrar.
b) Quan el seu estatut els reconegui capacitat d'obrar.
c) Quan una llei o un reglament els reconegui capacitat d'obrar.
d) Quan una llei, un reglament o el seu estatut els reconegui capacitat d'obrar.

10. Segons l'article 28.2 de la Llei 40/2015, d’1 d’octubre, de règim jurídic del sector públic, la indemnització pels danys i els perjudicis que es derivin d’una infracció administrativa:
a) Ha de ser determinada i exigida pels òrgans competents.
b) Ha de ser determinada i exigida per l’òrgan al qual correspongui l’exercici de la potestat sancionadora.
c) Ha de ser determinada per l'òrgan perjudicat i exigida per l’òrgan al qual correspongui l’exercici de la potestat sancionadora.
d) Ha de ser determinada i exigida per l’òrgan al qual correspongui instruir el procediment de constrenyiment.

11. Segons l’article 28.4 de la Llei 40/2015, d’1 d’octubre, de règim jurídic del sector públic, les lleis reguladores dels diferents règims sancionadors:
a) No poden tipificar com a infracció l’incompliment de l’obligació de prevenir la comissió d’infraccions administratives per part dels qui estiguin subjectes a una relació de dependència o vinculació.
b) Poden tipificar com a infracció l’incompliment de l’obligació de prevenir la comissió d’infraccions administratives per part dels qui estiguin subjectes a una relació de dependència o vinculació.
c) Han de tipificar com a infracció l’incompliment de l’obligació de prevenir la comissió d’infraccions administratives per part dels qui estiguin subjectes a una relació de dependència o vinculació.
d) Poden tipificar com a infracció l’incompliment de l’obligació de prevenir la comissió d’infraccions administratives per part dels qui no estiguin subjectes a una relació de dependència o vinculació.

12. Segons l’article 29.1 de la Llei 40/2015, d’1 d’octubre, de règim jurídic del sector públic, les sancions administratives:
a) No poden implicar privació de llibertat.
b) Poden ser de naturalesa no pecuniària.
c) Poden ser de naturalesa pecuniària.
d) Totes les respostes són correctes.

13. L’article 29.2 de la Llei 40/2015, d’1 d’octubre, de règim jurídic del sector públic, disposa:
a) Que l’establiment de sancions pecuniàries pot preveure que la comissió de les infraccions tipificades no sigui més beneficiosa per a l’infractor que el compliment de les normes infringides.
b) Que l’establiment de sancions pecuniàries ha de preveure que la comissió de les infraccions tipificades no sigui més beneficiosa per a l’infractor que el compliment de les normes infringides.
c) Que l¡’establiment de sancions ha de preveure que la comissió de les infraccions tipificades no sigui més beneficiosa per a l’infractor que el compliment de les normes infringides.
d) Que l’establiment de sancions pot preveure que la comissió de les infraccions tipificades no sigui més beneficiosa per a l’infractor que el compliment de les normes infringides.

14. Segons l'article 29.3 de la Llei 40/2015, d’1 d’octubre, de règim jurídic del sector públic, es pot apreciar reincidència:
a) Per comissió en el terme d’un any de més d’una infracció quan hagi estat declarat així per una resolució definitiva en via administrativa.
b) Per comissió en el terme d’un any de més d’una infracció de la mateixa naturalesa quan hagi estat declarat així per una resolució definitiva en via administrativa.
c) Per comissió en el terme d’un any de més d’una infracció quan hagi estat declarat així per una resolució ferma en via administrativa.
d) Per comissió en el terme d’un any de més d’una infracció de la mateixa naturalesa quan hagi estat declarat així per una resolució ferma en via administrativa.

15. Segons l'article 29.4 de la Llei 40/2015, d’1 d’octubre, de règim jurídic del sector públic, quan ho justifiqui l’adequació deguda entre la sanció que s’hagi d’aplicar amb la gravetat del fet constitutiu de la infracció i les circumstàncies concurrents, l’òrgan competent per resoldre:
a) Pot qualificar la infracció en el grau inferior.
b) Ha d’imposar la sanció en el grau inferior.
c) Pot imposar la sanció en el grau inferior.
d) Ha de qualificar la infracció en el grau inferior.

16. Segons l'article 29.6 de la Llei 40/2015, d’1 d’octubre, de règim jurídic del sector públic, constitueix una infracció continuada:
a) La realització d’una pluralitat d’accions o omissions en execució d’un pla preconcebut o aprofitant una ocasió idèntica.
b) La realització d’una pluralitat d’accions o omissions que infringeixin el mateix precepte administratiu o preceptes administratius semblants.
c) La realització d’una pluralitat d’accions o omissions que infringeixin el mateix precepte administratiu o preceptes administratius semblants, en execució d’un pla preconcebut o aprofitant una ocasió idèntica.
d) Totes les respostes són incorrectes.

17. Segons l’article 30.1 de la Llei 40/2015, d’1 d’octubre, de règim jurídic del sector públic, si no hi ha una llei específica, les infraccions lleus prescriuen:
a) Al cap d'un any.
b) Al cap de sis mesos.
c) Al cap de tres mesos.
d) Al cap d'un mes.

18. Segons l'article 30.1 de la Llei 40/2015, d’1 d’octubre, de règim jurídic del sector públic, les sancions imposades per faltes greus prescriuen:
a) Segons el que disposen les lleis que les estableixin, i, si no n’hi ha, al cap de dos anys.
b) Al cap de dos anys.
c) Segons el que disposen les lleis que les estableixin, i, si no n’hi ha, al cap d'un any.
d) Al cap de tres anys.

19. Segons l'article 30.1 de la Llei 40/2015, d’1 d’octubre, de règim jurídic del sector públic, si no hi ha una llei específica, prescriuen al cap d’un any:
a) Les infraccions lleus i les sancions imposades per faltes lleus.
b) Les sancions imposades per faltes lleus.
c) Les infraccions lleus.
d) Les respostes a) i b) són correctes.

20. Segons l’article 30.2 de la Llei 40/2015, d’1 d’octubre, de règim jurídic del sector públic, el termini de prescripció de les infraccions continuades o permanents comença a córrer:
a) Des que s'inicià la conducta infractora.
b) Des del dia en què es va cometre la primera infracció.
c) Des que va finalitzar la conducta infractora.
d) Des que finalitzà la primera infracció comesa.

21. Segons l’article 30.2 de la Llei 40/2015, d’1 d’octubre, de règim jurídic del sector públic, quan s’interromp la prescripció de la infracció?
a) Amb la iniciació d’un procediment administratiu de naturalesa sancionadora.
b) Amb la iniciació, amb coneixement de l’interessat, d’un procediment administratiu de naturalesa sancionadora.
c) Amb la iniciació, amb coneixement de l'òrgan instructor i de l’interessat, d’un procediment administratiu de naturalesa sancionadora.
d) Amb la iniciació, amb coneixement de l’interessat, d’un procediment d'informació reservada.

22. Segons l’article 30.2 de la Llei 40/2015, d’1 d’octubre, de règim jurídic del sector públic, quan es reinicia el termini de prescripció de la infracció?
a) Quan l’expedient sancionador està paralitzat durant més d’un mes.
b) Quan l’expedient sancionador està paralitzat durant més d’un mes per causa no imputable al presumpte responsable.
c) Quan s'inicia, amb coneixement de l’interessat, un procediment administratiu de naturalesa sancionadora.
d) Quan l’expedient sancionador està paralitzat durant més d’un mes per causa imputable al presumpte responsable.

23. Segons l’article 30.3 de la Llei 40/2015, d’1 d’octubre, de règim jurídic del sector públic, quan s'interromp la prescripció de les sancions?
a) Quan s'inicia, amb coneixement de l'interessat, el procediment d'execució.
b) Quan s'inicia el procediment d'execució.
c) Quan s'inicia, amb coneixement de l'interessat, un procediment administratiu de naturalesa sancionadora.
d) Quan s'inicia un procediment administratiu de naturalesa sancionadora.

24. Segons l'article 30.3 de la Llei 40/2015, d’1 d’octubre, de règim jurídic del sector públic, quan torna a transcórrer el termini de prescripció de les sancions?
a) Quan el procediment està paralitzat durant menys d’un mes per causa no imputable a l’infractor.
b) Quan el procediment està paralitzat durant més d’un mes.
c) Quan el procediment està paralitzat durant més d’un mes per causa imputable a l’infractor.
d) Quan el procediment està paralitzat durant més d’un mes per causa no imputable a l’infractor.

25. Segons l’article 32.1 de la Llei 40/2015, d’1 d’octubre, de règim jurídic del sector públic, els particulars tenen dret a ser indemnitzats per les administracions públiques corresponents de tota lesió que pateixin en qualsevol dels seus béns i drets, sempre que la lesió sigui conseqüència del funcionament:
a) Normal o anormal dels serveis públics.
b) Anormal o irregular dels serveis públics.
c) Normal dels serveis públics.
d) Normal, anormal o regular dels serveis públics.

26. Segons l’article 32.1 de la Llei 40/2015, d’1 d’octubre, de règim jurídic del sector públic, s’exclou la responsabilitat patrimonial de les administracions públiques:
a) En els casos de força major.
b) En els casos d'emergència.
c) En els casos de danys imprevists.
d) Totes les respostes són correctes.

27. Segons l'article 32.1 de la Llei 40/2015, d’1 d’octubre, de règim jurídic del sector públic:
a) L’anul·lació en via administrativa o per l’ordre jurisdiccional contenciós administratiu dels actes administratius no pressuposa, per si mateixa, dret a la indemnització.
b) L’anul·lació en via administrativa dels actes o les disposicions administratives no pressuposa, per si mateixa, dret a la indemnització.
c) L’anul·lació en via administrativa o per l’ordre jurisdiccional contenciós administratiu dels actes o les disposicions administratives no pressuposa, per si mateixa, dret a la indemnització.
d) L’anul·lació per l’ordre jurisdiccional contenciós administratiu dels actes o les disposicions administratives no pressuposa, per si mateixa, dret a la indemnització.

28. Segons l’article 32.2 de la Llei 40/2015, d’1 d’octubre, de règim jurídic del sector públic, en els supòsits de responsabilitat patrimonial, el dany al·legat ha de ser:
a) Efectiu i avaluable econòmicament.
b) Efectiu, avaluable econòmicament i individualitzat en relació amb una persona o un grup de persones.
c) Efectiu, material, avaluable econòmicament i individualitzat.
d) Efectiu, material, avaluable econòmicament i individualitzat en relació amb una persona o un grup de persones.

29. Segons l’article 32.3 de la Llei 40/2015, d’1 d’octubre, de règim jurídic del sector públic, en quin dels supòsits següents pot sorgir la responsabilitat patrimonial de l'Estat legislador?
a) Quan els danys derivin de l’aplicació d’una norma amb rang de llei declarada inconstitucional.
b) Quan els danys derivin de l’aplicació d’una norma contrària a l’ordenament jurídic.
c) Quan els danys derivin de l’aplicació d’una llei o una disposició general contrària a l’ordenament jurídic.
d) Quan els danys derivin de l’aplicació d’una norma contrària al dret internacional.

30. Segons l’article 32.4 de la Llei 40/2015, d’1 d’octubre, de règim jurídic del sector públic, en quin dels supòsits següents és procedent la indemnització per les lesions que siguin conseqüència de l’aplicació d'una norma amb rang de llei declarada inconstitucional?
a) Quan el particular hagi obtingut sentència ferma desestimatòria d’un recurs contra l’actuació administrativa que va ocasionar el dany.
b) Quan el particular hagi obtingut sentència ferma estimatòria d’un recurs contra l’actuació administrativa que va ocasionar el dany, sempre que s’hagi al·legat la inconstitucionalitat declarada posteriorment.
c) Quan el particular hagi obtingut sentència ferma estimatòria d’un recurs contra l’actuació administrativa que va ocasionar el dany.
d) Quan el particular hagi obtingut sentència ferma desestimatòria d’un recurs contra l’actuació administrativa que va ocasionar el dany, sempre que s’hagi al·legat la inconstitucionalitat declarada posteriorment.

31. Segons l'article 32.6 de la Llei 40/2015, d’1 d’octubre, de règim jurídic del sector públic, la sentència que declari la inconstitucionalitat d’una norma amb rang de llei produeix efectes:
a) A partir de la data de publicació al Butlletí Oficial de l’Estat.
b) A partir de la data de publicació al Butlletí Oficial de l’Estat, llevat que en aquesta s’hi estableixi una altra cosa.
c) A partir de la data en què es dicti.
d) A partir de la data en què es dicti, llevat que en aquesta s’hi estableixi una altra cosa.

32. Segons l’article 32.7 de la Llei 40/2015, d’1 d’octubre, de règim jurídic del sector públic, la responsabilitat patrimonial de l’Estat pel funcionament de l’Administració de justícia es regeix:
a) Per la Llei 40/2015, d’1 d’octubre, de règim jurídic del sector públic.
b) Per la Llei 1/2000, de 7 de gener, d'enjudiciament civil.
c) Per la Llei orgànica 6/1985, d’1 de juliol, del poder judicial.
d) Per la Llei orgànica 6/1985, d’1 de juliol, del poder judicial, i la Llei 1/2000, de 7 de gener, d'enjudiciament civil.

33. Segons l’article 32.8 de la Llei 40/2015, d’1 d’octubre, de règim jurídic del sector públic, quan el Tribunal Constitucional hagi declarat, a instància de part interessada, l’existència d’un funcionament anormal en la tramitació dels recursos d’empara o de les qüestions d’inconstitucionalitat:
a) El Consell de Ministres ha de fixar l’import de les indemnitzacions que sigui procedent abonar.
b) El Consell de Ministres o l'òrgan de govern de la comunitat autònoma ha de fixar l’import de les indemnitzacions que sigui procedent abonar.
c) La sentència ha de fixar l’import de les indemnitzacions que sigui procedent abonar.
d) La sentència ha de fixar l’import de les indemnitzacions que sigui procedent abonar, amb l’informe previ del Consell d'Estat.

34. Segons l'article 32.9 de la Llei 40/2015, d’1 d’octubre, de règim jurídic del sector públic, en quin dels supòsits següents hi haurà responsabilitat de les administracions públiques pels danys i els perjudicis causats a tercers durant l’execució de contractes?
a) Quan siguin conseqüència d’una ordre immediata i directa del contractista.
b) Quan siguin conseqüència d’una ordre immediata i directa de l’Administració.
c) Quan siguin conseqüència dels vicis del projecte elaborat pel contractista.
d) Totes les respostes són correctes.

35. Segons l’article 33.1 de la Llei 40/2015, d’1 d’octubre, de règim jurídic del sector públic, quan de la gestió dimanant de fórmules conjuntes d’actuació entre diverses administracions públiques es derivi responsabilitat en els termes que preveu aquesta Llei, les administracions intervinents han de respondre davant el particular:
a) En tot cas, de manera solidària.
b) De manera mancomunada, llevat que en els acords s'estableixi la responsabilitat solidària.
c) En tot cas, de manera mancomunada.
d) De manera mancomunada, llevat que en els acords s'estableixi un règim distint.

36. Segons l'article 34.1 de la Llei 40/2015, d’1 d’octubre, de règim jurídic del sector públic, només són indemnitzables les lesions produïdes al particular provinents de danys:
a) Que aquest no tengui el deure jurídic de suportar.
b) Que aquest no tengui el deure jurídic de suportar d’acord amb la Llei.
c) Que aquest tengui el deure jurídic de suportar d’acord amb la Llei.
d) Que aquest tengui el deure jurídic de suportar.

37. Quins danys no són indemnitzables segons l’article 34.1 de la Llei 40/2015, d’1 d’octubre, de règim jurídic del sector públic?
a) Els que siguin conseqüència del funcionament normal dels serveis públics.
b) Els que es derivin de fets o circumstàncies que no s’hagin pogut preveure o evitar segons l’estat dels coneixements de la ciència o de la tècnica existents en el moment de produir-se els danys.
c) Els causats per una norma amb rang de llei.
d) Les respostes a) i b) són correctes.

38. Segons l’article 34.1 de la Llei 40/2015, d’1 d’octubre, de règim jurídic del sector públic, en els casos de responsabilitat patrimonial que siguin conseqüència de l’aplicació d’una norma amb rang de llei declarada inconstitucional, són indemnitzables els danys produïts en el termini dels cinc anys anteriors:
a) A la data de la notificació de la sentència.
b) A la data de la notificació de la sentència, llevat que la sentència disposi una altra cosa.
c) A la data de la publicació de la sentència.
d) A la data de la publicació de la sentència, llevat que la sentència disposi una altra cosa.

39. Segons l’article 34.2 de la Llei 40/2015, d’1 d’octubre, de règim jurídic del sector públic, per calcular la indemnització en els casos de mort o lesions corporals:
a) Es pot prendre com a referència la valoració inclosa en els barems de la normativa vigent en matèria d’assegurances obligatòries i de la Seguretat Social.
b) S’ha de prendre com a referència la valoració inclosa en els barems de la normativa vigent en matèria d’assegurances obligatòries i de la Seguretat Social.
c) Es pot prendre com a referència la valoració inclosa en els barems de la Llei sobre responsabilitat civil i assegurança en la circulació de vehicles a motor.
d) S’ha de prendre com a referència la valoració inclosa en els barems de la Llei sobre responsabilitat civil i assegurança en la circulació de vehicles a motor.

40. Segons l’article 34.3 de la Llei 40/2015, d’1 d’octubre, de règim jurídic del sector públic, en els procediments de responsabilitat patrimonial la quantia de la indemnització s’ha d’actualitzar:
a) En la data en què s’iniciï el procediment d’acord amb l’índex de preus al consum.
b) En la data en què es posi fi al procediment d’acord amb l’índex de preus al consum.
c) En la data en què s’iniciï el procediment d’acord amb l’índex de garantia de la competitivitat.
d) En la data en què es posi fi al procediment d’acord amb l’índex de garantia de la competitivitat.

41. Segons l’article 34.3 de la Llei 40/2015, d’1 d’octubre, de règim jurídic del sector públic, d’acord amb quina norma s’han d’exigir els interessos que siguin procedents per demora en el pagament de la indemnització fixada en els procediments de responsabilitat patrimonial?
a) D’acord amb la Llei 47/2003, de 26 de novembre, general pressupostària, o, si s’escau, amb les normes pressupostàries de les comunitats autònomes.
b) D’acord amb la Llei 47/2003, de 26 de novembre, general pressupostària.
c) D’acord amb la Llei 58/2003, de 17 de desembre, general tributària, o, si s’escau, amb les normes pressupostàries de les comunitats autònomes.
d) D’acord amb la Llei 58/2003, de 17 de desembre, general tributària.

42. Segons l’article 34.4 de la Llei 40/2015, d’1 d’octubre, de règim jurídic del sector públic, en els casos de responsabilitat patrimonial la indemnització procedent:
a) S’ha de substituir per una compensació en espècie o s’ha d’abonar mitjançant pagaments periòdics.
b) Es pot substituir per una compensació en espècie o es pot abonar mitjançant pagaments periòdics.
c) S’ha de substituir per una compensació en espècie quan hi hagi raons imperioses d’interès general.
d) S’ha d’abonar mitjançant pagaments periòdics quan no hi hagi disponibilitat pressupostària.

43. Segons l’article 34.4 de la Llei 40/2015, d’1 d’octubre, de règim jurídic del sector públic, en els casos de responsabilitat patrimonial, quin dels requisits següents és necessari per substituir la indemnització per una compensació en espècie?
a) Que hi hagi acord amb l’interessat i es prevegi a les normes sectorials específiques.
b) Que hi hagi acord amb l’interessat i no estigui prohibit a les normes sectorials específiques.
c) Que hi hagi acord amb l’interessat.
d) Que hi hagi acord amb l’interessat i no hi hagi disponibilitat pressupostària per abonar la indemnització durant l’any en curs.

44. Segons l’article 35 de la Llei 40/2015, d’1 d’octubre, de règim jurídic del sector públic, quan les administracions públiques actuïn, directament o a través d’una entitat de dret privat, en relacions d’aquesta naturalesa:
a) La seva responsabilitat s’ha d’exigir de conformitat amb el que preveuen els articles 32 i següents, llevat de quan concorri amb subjectes de dret privat.
b) La seva responsabilitat s’ha d’exigir de conformitat amb el dret privat.
c) La seva responsabilitat s’ha d’exigir de conformitat amb el que preveuen els articles 32 i següents, fins i tot quan concorri amb subjectes de dret privat.
d) La seva responsabilitat s’ha d’exigir de conformitat amb el dret privat quan concorri amb subjectes de dret privat.

45. Segons l’article 36.1 de la Llei 40/2015, d’1 d’octubre, de règim jurídic del sector públic, per exigir responsabilitat patrimonial pels danys i els perjudicis causats per les autoritats i el personal al servei de les administracions públiques, els particulars s’han de dirigir:
a) Directament a l’Administració pública corresponent.
b) Directament a les autoritats i el personal al seu servei.
c) Indistintament a l’Administració pública o a les autoritats i el personal al seu servei.
d) Directament a les autoritats i el personal al seu servei, i subsidiàriament a l’Administració pública.

46. Segons l’article 36.2 de la Llei 40/2015, d’1 d’octubre, de règim jurídic del sector públic, l’Administració ha d’exigir responsabilitat patrimonial a les autoritats i al personal al seu servei:
a) D’ofici en via administrativa o per via judicial, amb la instrucció prèvia del procediment corresponent.
b) D’ofici per via judicial.
c) D’ofici per via judicial, amb la instrucció prèvia del procediment corresponent.
d) D’ofici en via administrativa, amb la instrucció prèvia del procediment corresponent.

47. Quin dels criteris següents de quantificació de la sanció no se cita a l’article 36.2 de la Llei 40/2015, d’1 d’octubre, de règim jurídic del sector públic, relatiu a la responsabilitat patrimonial de les autoritats i el personal al servei de les administracions públiques?
a) El resultat danyós produït.
b) El grau de culpabilitat.
c) La responsabilitat professional del personal al servei de les administracions públiques, i la seva relació amb la producció del resultat danyós.
d) La reiteració.

48. Segons l’article 36 de la Llei 40/2015, d’1 d’octubre, de règim jurídic del sector públic, com ha d’exigir l’Administració la responsabilitat als seus empleats pels danys i els perjudicis causats en els seus béns o drets?
a) D’ofici en via administrativa, amb la instrucció prèvia del procediment corresponent.
b) Mitjançant una resolució que s’ha de dictar en el termini de deu dies des de la constatació dels danys i els perjudicis.
c) D’ofici en via administrativa o per via judicial.
d) Les respostes a) i b) són correctes.

49. Segons l’article 36.4 de la Llei 40/2015, d’1 d’octubre, de règim jurídic del sector públic, el termini per presentar al·legacions en els procediments de responsabilitat patrimonial a les autoritats i al personal al servei de les administracions públiques és:
a) De deu dies.
b) De quinze dies.
c) No inferior a quinze dies.
d) No inferior a deu dies.

50. Segons l’article 36.4 de la Llei 40/2015, d’1 d’octubre, de règim jurídic del sector públic, el termini per practicar proves en els procediments de responsabilitat patrimonial a les autoritats i al personal al servei de les administracions públiques és:
a) De deu dies.
b) No inferior a deu dies ni superior a trenta.
c) Inferior a quinze dies.
d) Totes les respostes són incorrectes.

51. Segons l’article 36.4 de la Llei 40/2015, d’1 d’octubre, de règim jurídic del sector públic, el termini d’audiència en els procediments de responsabilitat patrimonial a les autoritats i al personal al servei de les administracions públiques és:
a) De deu dies.
b) No inferior a deu dies.
c) Inferior a quinze dies.
d) Totes les respostes són incorrectes.

52. Segons l’article 36.4 de la Llei 40/2015, d’1 d’octubre, de règim jurídic del sector públic, en els procediments de responsabilitat patrimonial a les autoritats i al personal al servei de les administracions públiques, la proposta de resolució s’ha de formular en un termini:
a) De cinc dies a comptar de la finalització del tràmit d’audiència.
b) De cinc dies a comptar de la conclusió de la fase de prova.
c) De deu dies a comptar de la finalització del tràmit d’audiència.
d) De deu dies a comptar de la conclusió de la fase de prova.

53. Segons l’article 36.4 de la Llei 40/2015, d’1 d’octubre, de règim jurídic del sector públic, el termini per dictar resolució en els procediments de responsabilitat patrimonial a les autoritats i al personal al servei de les administracions públiques és:
a) De cinc dies a comptar de la finalització del tràmit d’audiència.
b) De cinc dies.
c) De deu dies a comptar de la finalització del tràmit d’audiència.
d) De deu dies.

54. Segons l’article 37.2 de la Llei 40/2015, d’1 d’octubre, de règim jurídic del sector públic, l’exigència de responsabilitat penal del personal al servei de les administracions públiques:
a) Suspèn els procediments de reconeixement de responsabilitat patrimonial que s’instrueixin.
b) No suspèn els procediments de reconeixement de responsabilitat patrimonial que s’instrueixin, llevat que la determinació dels fets en l’ordre jurisdiccional penal sigui necessària per fixar la responsabilitat patrimonial.
c) No suspèn els procediments de reconeixement de responsabilitat patrimonial que s’instrueixin.
d) Suspèn els procediments de reconeixement de responsabilitat patrimonial que s’instrueixin, llevat que la determinació dels fets en l’ordre jurisdiccional penal sigui necessària per fixar la responsabilitat patrimonial.

55. Segons l’article 64.1 de la Llei 39/2015, d’1 d’octubre, del procediment administratiu comú de les administracions públiques, la incoació d’un procediment de naturalesa sancionadora s’ha de comunicar al denunciant:
a) En cap cas.
b) Quan sigui interessat en el procediment.
c) Quan les normes reguladores del procediment ho prevegin.
d) Totes les respostes són incorrectes.

56. Segons l’article 64.2 b) de la Llei 39/2015, d’1 d’octubre, del procediment administratiu comú de les administracions públiques, l’acord d’iniciació dels procediments de naturalesa sancionadora ha de contenir:
a) Els fets que motiven la incoació del procediment.
b) La possible qualificació dels fets.
c) Les sancions que puguin correspondre.
d) Totes les respostes són correctes.

57. Segons l’article 64.2 f) de la Llei 39/2015, d’1 d’octubre, del procediment administratiu comú de les administracions públiques, en cas que no s’efectuïn al·legacions en el termini previst sobre el contingut de l’acord d’iniciació del procediment de naturalesa sancionadora:
a) Aquest pot ser considerat resolució quan contengui un pronunciament precís sobre la responsabilitat imputada.
b) Aquest pot ser considerat proposta de resolució quan no contengui un pronunciament precís sobre la responsabilitat imputada.
c) Aquest pot ser considerat resolució quan no contengui un pronunciament precís sobre la responsabilitat imputada.
d) Aquest pot ser considerat proposta de resolució quan contengui un pronunciament precís sobre la responsabilitat imputada.

58. Segons l’article 67.1 de la Llei 39/2015, d’1 d’octubre, del procediment administratiu comú de les administracions públiques, el dret a reclamar responsabilitat patrimonial:
a) Prescriu al cap d’un any que s’hagi produït el fet o l’acte que motivi la indemnització.
b) Prescriu al cap d’un any que s’hagi produït el fet o l’acte que motivi la indemnització o es manifesti el seu efecte lesiu.
c) Caduca al cap d’un any que s’hagi produït el fet o l’acte que motivi la indemnització o es manifesti el seu efecte lesiu.
d) Caduca al cap d’un any que s’hagi produït el fet o l’acte que motivi la indemnització.

59. Segons l’article 67.2 de la Llei 39/2015, d’1 d’octubre, del procediment administratiu comú de les administracions públiques, les sol·licituds de responsabilitat patrimonial s’han d’acompanyar:
a) De totes les al·legacions que es considerin oportunes.
b) De totes les al·legacions, els documents i les informacions que es considerin oportuns.
c) De totes les al·legacions, els documents i les informacions que es considerin oportuns i de la proposició de prova.
d) De totes les al·legacions, els documents i les informacions que es considerin oportuns, de la proposició de prova i del tràmit d’audiència.

60. Segons l’article 81.1 de la Llei 39/2015, d’1 d’octubre, del procediment administratiu comú de les administracions públiques, en els procediments de responsabilitat patrimonial el termini per emetre l’informe del servei el funcionament del qual hagi ocasionat la presumpta lesió indemnitzable:
a) No pot ser inferior a deu dies.
b) No pot excedir els quinze dies.
c) No pot excedir els deu dies.
d) És de quinze dies.

61. Segons l’article 81.2 de la Llei 39/2015, d’1 d’octubre, del procediment administratiu comú de les administracions públiques, en els procediments de responsabilitat patrimonial és preceptiu sol·licitar un dictamen del Consell d’Estat o, si s’escau, de l’òrgan consultiu de la comunitat autònoma, quan les indemnitzacions reclamades siguin:
a) D’una quantia igual o superior a 50.000 euros.
b) D’una quantia igual o superior a 50.000 euros o a la que estableixi la legislació autonòmica corresponent.
c) D’una quantia igual o superior a 30.000 euros.
d) D’una quantia igual o superior a 30.000 euros o a la que estableixi la legislació autonòmica corresponent.

62. Segons l’article 81.2 de la Llei 39/2015, d’1 d’octubre, del procediment administratiu comú de les administracions públiques, el dictamen emès pel Consell d’Estat en els procediments de responsabilitat patrimonial s’ha de pronunciar:
a) Sobre l’existència o no de relació de causalitat entre el funcionament del servei públic i la lesió produïda.
b) Si s’escau, sobre la valoració del dany causat i la quantia i mode de la indemnització.
c) Sobre l’existència de negligència en l’actuació administrativa.
d) Les respostes a) i b) són correctes.

63. Segons l’article 81.2 de la Llei 39/2015, d’1 d’octubre, del procediment administratiu comú de les administracions públiques, el dictamen emès pel Consell d’Estat en els procediments de responsabilitat patrimonial s’ha de pronunciar:
a) Sobre la continuïtat o la persistència en la conducta infractora.
b) Sobre l’existència o no de relació de causalitat entre el funcionament del servei públic i la lesió produïda.
c) Sobre el grau de culpabilitat o l’existència d’intencionalitat.
d) Sobre la reincidència.

64. Segons l’article 81.3 de la Llei 39/2015, d’1 d’octubre, del procediment administratiu comú de les administracions públiques, quin temps pot quedar suspès el termini per resoldre els procediments de responsabilitat patrimonial de l’Estat pel funcionament anormal de l’Administració de justícia?
a) Un màxim de dos mesos.
b) Un mínim de dos mesos.
c) Un màxim d’un mes.
d) No s’estableix cap termini de suspensió.

65. Segons l’article 85.3 de la Llei 39/2015, d’1 d’octubre, del procediment administratiu comú de les administracions públiques, l’efectivitat de les reduccions de l’import de la sanció:
a) Està condicionada al desistiment o la renúncia de qualsevol acció o recurs en via administrativa contra la sanció.
b) Està condicionada al desistiment o la renúncia de qualsevol acció o recurs en via administrativa o judicial contra la sanció.
c) No està condicionada al desistiment o la renúncia de qualsevol acció o recurs en via administrativa contra la sanció.
d) Està condicionada al desistiment o la renúncia de qualsevol acció o recurs en via judicial contra la sanció.

66. Segons l’article 90.1 de la Llei 39/2015, d’1 d’octubre, del procediment administratiu comú de les administracions públiques, la resolució dels procediments de caràcter sancionador ha d’incloure:
a) La valoració de les proves practicades, en especial les que constitueixin els fonaments bàsics de la decisió.
b) La valoració de les proves que no s’han pogut practicar.
c) La valoració de les proves practicades, amb excepció d’aquelles que constitueixin els fonaments bàsics de la decisió.
d) La valoració de les proves practicades després del tràmit d’audiència.

67. Segons l’article 91.2 de la Llei 39/2015, d’1 d’octubre, del procediment administratiu comú de les administracions públiques, en els procediments de responsabilitat patrimonial és necessari que la resolució es pronunciï:
a) Sobre la valoració del dany causat.
b) Sobre la quantia i el mode de la indemnització, quan escaigui.
c) Sobre l’existència o no de la relació de causalitat entre el funcionament del servei públic i la lesió produïda.
d) Totes les respostes són correctes.

