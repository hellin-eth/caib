1. D’acord amb la Llei 19/2013, de 9 de desembre, de transparència, accés a la informació pública i bon govern, quina de les respostes següents no està inclosa dins l’àmbit d’aplicació d’aquesta Llei?
a) Les entitats gestores i els serveis comuns de la Seguretat Social.
b) La Casa de Sa Majestat el Rei.
c) El Senat.
d) Les fundacions l’activitat de les quals es realitza en territori espanyol.

2. D’acord amb la Llei 19/2013, de 9 de desembre, de transparència, accés a la informació pública i bon govern, el dret d’accés a la informació pública s’exerceix:
a) Sense límit, atès que és un dret constitucionalment garantit.
b) Té el límit derivat dels secrets polítics.
c) Té el límit derivat de la protecció de dades de caràcter personal.
d) Té el límit temporal de deu anys des que es resol l’expedient al qual es pretén accedir.

3. D’acord amb la Llei 19/2013, de 9 de desembre, de transparència, accés a la informació pública i bon govern, tota la informació ha d’estar a disposició de les persones amb discapacitat en una modalitat subministrada per mitjans o en formats adequats:
a) De manera que resultin accessibles i comprensibles, d’acord amb el principi d’accessibilitat universal i disseny per a tothom.
b) De manera que resultin accessibles i comprensibles, sempre que la tecnologia ho permeti.
c) De manera que siguin accessibles i comprensibles, en el termini de dos anys des de la publicació d’aquesta Llei.
d) De manera que siguin accessibles i comprensibles, d’acord amb el principi d’accessibilitat per a la majoria.

4. D’acord amb la Llei 19/2013, de 9 de desembre, de transparència, accés a la informació pública i bon govern, quines entitats privades estan obligades a publicar de forma periòdica i actualitzada la informació, el coneixement de la qual sigui rellevant per garantir la transparència de la seva activitat?
a) Les que percebin durant el període d’un any ajudes o subvencions públiques en una quantia superior a 100.000 euros.
b) Les que percebin durant el període d’un any ajudes o subvencions públiques en una quantia superior a 10.000 euros.
c) Les que percebin durant el període de tres anys ajudes o subvencions públiques en una quantia superior a 100.000 euros.
d) Les que percebin durant el període de tres anys ajudes o subvencions públiques en una quantia superior a 10.000 euros.

5. La Llei 19/2013, de 9 de desembre, de transparència, accés a la informació pública i bon govern, com anomena els dos tipus de transparència que regula?
a) Publicitat activa i dret de sol·licitud de la informació pública.
b) Publicitat informativa i dret d’accés a la informació pública.
c) Publicitat informativa i dret de sol·licitud de la informació pública.
d) Publicitat activa i dret d’accés a la informació pública.

6. D’acord amb la Llei 39/2015, d’1 d’octubre, del procediment administratiu comú de les administracions públiques, en aplicació del principi de transparència entre els principis de bona regulació, les administracions públiques:
a) Possibilitaran l’accés a la normativa en vigor i els documents propis del seu procés d’elaboració, però no es preveu que els destinataris potencials puguin tenir una participació activa en l’elaboració de les normes.
b) Possibilitaran l’accés exclusivament als processos d’elaboració de les lleis, ja que l’accés a la normativa vigent s’obliga pel principi de seguretat jurídica.
c) Possibilitaran l’accés a la normativa en vigor a través de les pàgines web però no estan obligades a fer-ho en els processos d’elaboració de les lleis.
d) Possibilitaran l’accés a la normativa en vigor i els documents propis del seu procés d’elaboració i possibilitaran que els destinataris potencials tenguin una participació activa en l’elaboració de les normes.

7. D’acord amb la Llei 19/2013, de 9 de desembre, de transparència, accés a la informació pública i bon govern, senyalau quina informació pública es correspon a informació institucional, organitzativa i de planificació que han de publicar les administracions públiques:
a) La informació relativa a la seva estructura organitzativa.
b) Les directrius, instruccions, acords o circulars que tenguin efectes jurídics.
c) Els projectes de reglaments la iniciativa dels quals els correspongui.
d) La informació estadística necessària per valorar el grau de compliment i la qualitat dels serveis públics que siguin de la seva competència.

8. D’acord amb la Llei 19/2013, de 9 de desembre, de transparència, accés a la informació pública i bon govern, què s’entén per informació pública?
a) Els continguts, però no els documents, que estiguin en poder d’algun dels subjectes inclosos en l’àmbit d’aplicació d’aquesta Llei, elaborats o adquirits en l’exercici de les seves funcions.
b) Els continguts, però no els documents, que estiguin en poder d’algun dels subjectes inclosos a l’àmbit d’aplicació d’aquesta Llei, sempre que hagin estat elaborats per aquests subjectes.
c) Els continguts o documents que estiguin en poder d’algun dels subjectes inclosos a l’àmbit d’aplicació d’aquesta Llei, sempre que hagin estat elaborats per aquests subjectes.
d) Els continguts o documents que estiguin en poder d’algun dels subjectes inclosos en l’àmbit d’aplicació d’aquesta Llei, elaborats o adquirits en l’exercici de les seves funcions.

9. D’acord amb la Llei 19/2013, de 9 de desembre, de transparència, accés a la informació pública i bon govern, el dret d’accés podrà ser limitat quan accedir a la informació suposi un perjudici:
a) Per a les relacions interiors.
b) Per a la igualtat de les parts en els processos judicials i la tutela judicial efectiva.
c) Per a la seguretat internacional.
d) Per a la geopolítica.

10. D’acord amb la Llei 19/2013, de 9 de desembre, de transparència, accés a la informació pública i bon govern, l’aplicació dels límits al dret d’accés:
a) Ha d’atendre les circumstàncies del cas concret, especialment a la concurrència d’un interès públic o privat.
b) Ha d’atendre les circumstàncies del cas concret, especialment la concurrència d’interès exclusivament públic.
c) Ha d’atendre les circumstàncies del cas concret, especialment la concurrència d’interès exclusivament privat.
d) Ha d’atendre les circumstàncies del cas concret, sense atendre altres possibles interessos.

11. Indicau quina de les respostes següents no està inclosa en l’àmbit d’aplicació de la Llei 4/2011, de 31 de març, de la bona administració i del bon govern de les Illes Balears:
a) L’Administració de la Comunitat Autònoma de les Illes Balears.
b) El Parlament de les Illes Balears.
c) Les fundacions públiques de la Comunitat Autònoma de les Illes Balears.
d) Els organismes autònoms de la Comunitat Autònoma de les Illes Balears.

12. D’acord amb la Llei 19/2013, de 9 de desembre, de transparència, accés a la informació pública i bon govern, senyalau quina informació pública es correspon a informació de rellevància jurídica que han de publicar les administracions públiques:
a) Els pressuposts.
b) Les directrius, instruccions, acords o circulars en la mesura que suposin una interpretació del dret o tenguin efectes jurídics.
c) La relació dels convenis subscrits.
d) La informació relativa a la seva estructura organitzativa.

13. D’acord amb la Llei 19/2013, de 9 de desembre, de transparència, accés a la informació pública i bon govern, si la informació sol·licitada conté dades personals que revelin la ideologia, afiliació sindical, religió o creences:
a) L’accés únicament es pot autoritzar en cas de tenir el consentiment exprés i per escrit de l’afectat, encara que aquest afectat hagi fet manifestament públiques les dades anteriorment.
b) L’accés únicament es pot autoritzar en cas que aquest afectat hagi fet manifestament públiques les dades amb anterioritat, encara que aquest ho autoritzi expressament.
c) L’accés únicament es pot autoritzar en cas de tenir el consentiment exprés i per escrit de l’afectat, o que aquest afectat hagués fet manifestament públiques les dades anteriorment.
d) No es pot accedir a aquesta informació sota cap concepte, per tal de salvaguardar la intimitat de les persones.

14. D’acord amb la Llei 19/2013, de 9 de desembre, de transparència, accés a la informació pública i bon govern, quan la informació sol·licitada contingui dades personals però aquestes dades no es trobin especialment protegides, l’òrgan al qual s’adreça la sol·licitud:
a) Hi ha de concedir l’accés immediatament sense possibilitat de recurs administratiu per part dels afectats.
b) Hi ha de concedir l’accés prèvia ponderació raonada dels interessos contraposats.
c) Hi ha de concedir l’accés immediatament amb possibilitat de recurs administratiu per part dels afectats.
d) No hi ha de concedir l’accés.

15. D’acord amb la Llei 19/2013, de 9 de desembre, de transparència, accés a la informació pública i bon govern, la sol·licitud d’accés a la informació ha de permetre tenir constància en tot cas de la informació següent:
a) La identitat del sol·licitant i informació que se sol·licita.
b) La identitat del sol·licitant, informació que se sol·licita i una adreça de contacte.
c) La identitat del sol·licitant, informació que se sol·licita, motivació de la consulta i una adreça de contacte.
d) La identitat del sol·licitant, informació que se sol·licita, afectats per la revelació d’aquestes dades i una adreça de contacte.

16. D’acord amb la Llei 19/2013, de 9 de desembre, de transparència, accés a la informació pública i bon govern, quina de les sol·licituds d’informació següents no s’admeten a tràmit?
a) Les que continguin dades personals que facin referència a la vida sexual.
b) Les referides a informació que tengui caràcter auxiliar o de suport continguda en informes interns.
c) Les dirigides a un òrgan en poder del qual no obri la informació quan no es desconegui el competent.
d) Les dades personals relatives a la comissió d’infraccions penals o administratives que no comporten l’amonestació pública a l’infractor.

17. D’acord amb la Llei 19/2013, de 9 de desembre, de transparència, accés a la informació pública i bon govern, senyalau quina informació pública es correspon a informació de rellevància jurídica que han de publicar les administracions públiques:
a) Els comptes anuals que s’hagin de rendir.
b) La informació relativa a les funcions que desenvolupen.
c) Els pressuposts.
d) Les memòries i els informes que conformen els expedients d’elaboració dels texts normatius.

18. D’acord amb la Llei 19/2013, de 9 de desembre, de transparència, accés a la informació pública i bon govern, si la informació sol·licitada inclou dades personals que facin referència a la salut o a la vida sexual:
a) L’accés només es pot autoritzar en el cas que estigui emparat per una norma amb rang de llei.
b) L’accés només es pot autoritzar en cas que es compti amb el consentiment exprés, per escrit o per compareixença apud acta de l’afectat.
c) L’accés únicament es pot autoritzar en cas de tenir el consentiment exprés i per escrit de l’afectat, o que aquest afectat hagués fet manifestament públiques les dades anteriorment.
d) L’accés només es pot autoritzar en cas que es compti amb el consentiment exprés de l’afectat o si aquell estigués emparat per una norma amb rang de llei.

19. D’acord amb la Llei 19/2013, de 9 de desembre, de transparència, accés a la informació pública i bon govern, si la sol·licitud d’informació no identifica de forma suficient la informació sol·licitada:
a) S’ha d’inadmetre la sol·licitud.
b) S’ha de demanar al sol·licitant que la concreti en un termini de quinze dies.
c) S’ha de demanar al sol·licitant que la concreti en un termini de trenta dies.
d) S’ha de demanar al sol·licitant que la concreti en un termini de deu dies.

20. D’acord amb la Llei 19/2013, de 9 de desembre, de transparència, accés a la informació pública i bon govern, si la informació sol·licitada pogués afectar drets o interessos de tercers, degudament identificats, i se’ls ha concedit un termini per presentar al·legacions:
a) Se suspèn el termini per dictar resolució fins que s’hagin rebut les al·legacions o hagi transcorregut el termini de deu dies per a la presentació.
b) Se suspèn el termini per dictar resolució fins que s’hagin rebut les al·legacions o hagi transcorregut el termini de quinze dies per a la presentació.
c) No és obligatori suspendre el termini per dictar resolució fins que s’hagin rebut les al·legacions o hagi transcorregut el termini de deu dies per a la seva presentació.
d) No és obligatori suspendre el termini per dictar resolució fins que s’hagin rebut les al·legacions o hagi transcorregut el termini de quinze dies per a la seva presentació.

21. D’acord amb la Llei 19/2013, de 9 de desembre, de transparència, accés a la informació pública i bon govern, a qui cal notificar l’ampliació del termini màxim per notificar la resolució en què es concedeixi o denegui l’accés a la informació pública?
a) No cal notificar aquesta ampliació.
b) Al sol·licitant de la informació pública.
c) Als tercers afectats per la informació sol·licitada.
d) Al sol·licitant de la informació pública i als tercers afectats per aquesta informació.

22. D’acord amb la Llei 19/ 2013, de 9 de desembre, de transparència, accés a la informació pública i bon govern, les resolucions dictades en matèria d’accés a la informació pública:
a) No són recurribles directament davant de la jurisdicció contenciosa administrativa.
b) S’ha d’esgotar la via administrativa primer, mitjançant el recurs d’alçada corresponent o potestatiu de reposició.
c) Només són recurribles davant la jurisdicció contenciosa administrativa després que s’hagi resolt el recurs davant el Consell de Transparència i Bon Govern.
d) Són recurribles directament davant la jurisdicció contenciosa administrativa, atès que el recurs davant el Consell de Transparència i Bon Govern és potestatiu.

23. D’acord amb la Llei 19/ 2013, de 9 de desembre, de transparència, accés a la informació pública i bon govern, a l’efecte de l’aplicació als seus responsables del règim disciplinari, l’incompliment de l’obligació de resoldre en termini les resolucions dictades en matèria d’accés a la informació pública:
a) Té en tot cas la consideració d’infracció greu.
b) Té en tot cas la consideració d’infracció lleu.
c) Té la consideració d’infracció lleu, però si l’incompliment és reiterat té la consideració d’infracció greu.
d) Només l’incompliment reiterat s’estableix com a infracció, que té la consideració de greu.

24. D’acord amb la Llei 19/2013, de 9 de desembre, de transparència, accés a la informació pública i bon govern, quina de les dades personals següents es pot revelar sense autorització de l’afectat si una norma amb rang de llei l’empara?
a) Dades personals que facin referència a l’origen racial.
b) Dades personals que revelin la ideologia.
c) Dades personals que revelin l’afiliació sindical.
d) Dades personals que revelin la religió o creences.

25. D’acord amb la Llei 19/2013, de 9 de desembre, de transparència, accés a la informació pública i bon govern, indicau quina de les respostes següents no suposa una limitació per exercir el dret d’accés:
a) La prevenció, investigació i sanció dels il·lícits penals, administratius o disciplinaris.
b) Els interessos econòmics i comercials.
c) Les funcions militars de vigilància, inspecció i control.
d) La seguretat pública.

26. D’acord amb la Llei 19/2013, de 9 de desembre, de transparència, accés a la informació pública i bon govern, si la sol·licitud d’accés es refereix a informació que no estigui en poder del subjecte al qual s’adreça:
a) Aquest l’ha de trametre al competent, si el coneix, i ha d’informar d’aquesta circumstància al sol·licitant.
b) Aquest no ha d’admetre a tràmit la sol·licitud i ha d’informar d’aquesta circumstància al sol·licitant.
c) Aquest l’ha de trametre al competent, si el coneix, i l’òrgan competent ha d’informar al sol·licitant d’haver rebut la sol·licitud.
d) Aquest no ha d’admetre a tràmit la sol·licitud, i ha d’indicar quin òrgan és el competent al seu parer.

27. D’acord amb la Llei 19/2013, de 9 de desembre, de transparència, accés a la informació pública i bon govern, quina de les resolucions següents en què es concedeix o denega l’accés a la informació pública no cal motivar-se?
a) Les que permetin l’accés quan no hi hagi hagut oposició d’un tercer.
b) Les que deneguin l’accés.
c) Les que concedeixin l’accés parcial.
d) Les que concedeixin l’accés a través d’una modalitat diferent de la sol·licitada.

28. D’acord amb la Llei 19/2013, de 9 de desembre, de transparència, accés a la informació pública i bon govern, la reclamació davant el Consell de Transparència i Bon Govern:
a) Té la consideració de substitutiva del recurs de reposició.
b) Té la consideració de substitutiva del recurs contenciós administratiu.
c) Té la consideració de substitutiva del recurs d’alçada.
d) Té la consideració de substitutiva del recurs extraordinari de revisió.

29. D’acord amb la Llei 19/2013, de 9 de desembre, de transparència, accés a la informació pública i bon govern, la reclamació davant el Consell de Transparència i Bon Govern s’ha d’interposar:
a) En el termini d’un mes a comptar des de l’endemà de la notificació de l’acte impugnat o des de l’endemà a aquell en què es produeixin els efectes del silenci administratiu.
b) En el termini de dos mesos a comptar de l’endemà de la notificació de l’acte impugnat o des de l’endemà del dia en què es produeixin els efectes del silenci administratiu.
c) En el termini de tres mesos a comptar de l’endemà de la notificació de l’acte impugnat o des de l’endemà del dia en què es produeixin els efectes del silenci administratiu.
d) En el termini d’un mes a comptar de l’endemà de la notificació de l’acte impugnat o de dos mesos des de l’endemà del dia en què es produeixin els efectes del silenci administratiu.

30. D’acord amb la Llei 19/2013, de 9 de desembre, de transparència, accés a la informació pública i bon govern, les resolucions del Consell de Transparència i Bon Govern s’han de publicar:
a) Per mitjans electrònics i alhora que es notifiqui als interessats.
b) Per mitjans electrònics i un cop s’hagin notificat als interessats.
c) Al diari oficial corresponent i a la vegada que es notifiqui als interessats.
d) Al diari oficial corresponent i una vegada s’hagin notificat als interessats.

31. D’acord amb la Llei 19/2013, de 9 de desembre, de transparència, accés a la informació pública i bon govern, el president del Consell de Transparència i Bon Govern ha de comunicar les resolucions de les reclamacions que dicti:
a) Al Defensor del Poble.
b) Al Govern.
c) Al president del Govern.
d) Al Congrés dels Diputats.

32. D’acord amb la Llei 19/2013, de 9 de desembre, de transparència, accés a la informació pública i bon govern, indicau quina és la normativa que regula l’accés per part dels qui tenguin la condició d’interessats, en un procediment administratiu en curs, als documents que s’hi integrin:
a) La Llei 19/2013, del 9 de desembre, de transparència, accés a la informació pública i bon govern.
b) La normativa reguladora del corresponent procediment administratiu.
c) La Llei 1/2019, de 31 de gener, del Govern de les Illes Balears.
d) La Llei 4/2011, de 31 de març, de la bona administració i del bon govern de les Illes Balears.

33. D’acord amb la Llei 19/2013, de 9 de desembre, de transparència, accés a la informació pública i bon govern, senyalau quina informació pública es correspon a informació econòmica, pressupostària i estadística que han de publicar les administracions públiques:
a) La informació relativa a les funcions que desenvolupen.
b) Les memòries i els informes que conformen els expedients d’elaboració dels texts normatius.
c) Els avantprojectes de llei i els projectes de decrets legislatius la iniciativa dels quals els correspongui.
d) Les retribucions percebudes anualment pels alts càrrecs.

34. D’acord amb la Llei 19/2013, de 9 de desembre, de transparència, accés a la informació pública i bon govern, la formalització de l’accés a la informació pública:
a) Quan no es pugui donar l’accés en el moment de la notificació de la resolució s’ha d’atorgar, en qualsevol cas, en un termini no superior a deu dies.
b) Quan no es pugui donar l’accés en el moment de la notificació de la resolució, s’ha d’atorgar, en qualsevol cas, en un termini no superior a quinze dies.
c) Quan no es pugui donar l’accés en el moment de la notificació de la resolució s’ha d’atorgar, en qualsevol cas, en un termini no superior a un mes.
d) Quan no es pugui donar l’accés en el moment de la notificació de la resolució s’ha d’atorgar, preferentment, en un termini no superior a quinze dies.

35. D’acord amb la Llei 19/2013, de 9 de desembre, de transparència, accés a la informació pública i bon govern, el termini màxim per resoldre i notificar la resolució de la reclamació davant el Consell de Transparència i Bon Govern:
a) És d’un mes, transcorregut el qual, la reclamació s’entén estimada.
b) És d’un mes, transcorregut el qual, la reclamació s’entén desestimada.
c) És de tres mesos, transcorregut el qual, la reclamació s’entén estimada.
d) És de tres mesos, transcorregut el qual, la reclamació s’entén desestimada.

36. D’acord amb la Llei 19/2013, de 9 de desembre, de transparència, accés a la informació pública i bon govern, per al compliment de les obligacions previstes amb relació a la transparència de l’activitat pública:
a) Les corporacions de dret públic han d’establir els procediments propis.
b) Les corporacions de dret públic no estan obligades a complir-les.
c) Les corporacions de dret públic poden subscriure convenis de col·laboració amb l’administració pública corresponent.
d) Les corporacions de dret públic delegaran les obligacions esmentades a l’administració pública corresponent.

37. D’acord amb la Llei 4/2011, de 31 de març, de la bona administració i del bon govern de les Illes Balears, amb relació a la publicitat activa de la contractació pública, quina informació ha de publicar cada òrgan de contractació en el «Perfil del contractant», una vegada adjudicat el contracte?
a) L’òrgan de contractació.
b) El procediment de contractació utilitzat.
c) Les modificacions del contracte adjudicat que representin un increment igual o superior al 25 % del preu inicial del contracte, si escau.
d) Els criteris d’adjudicació i la seva ponderació.

38. Quina de les següents no és una activitat, d’acord amb la Llei 1/2019, de 31 de gener, del Govern de les Illes Balears, que s’hagin de dur a terme per aconseguir l’objectiu de garantir la transparència del «Govern obert»?
a) Informar de manera clara i comprensible dels serveis, plans, programes i activitats que desenvolupin.
b) Facilitar la rendició de comptes.
c) Implantar mecanismes i espais per escoltar els ciutadans, aprofitant sobretot les noves tecnologies.
d) Garantir l’obertura i la publicitat d’estadístiques i dades públiques en formats no reutilitzables.

39. D’acord amb la Llei 19/2013, de 9 de desembre, de transparència, accés a la informació pública i bon govern, quan es pot limitar el dret d’accés a la informació pública relacionada amb la política econòmica i monetària?
a) Quan accedir a la informació suposi un perjudici per a la política econòmica i monetària.
b) En cap cas, prevalent el dret a la informació.
c) Quan així ho estableixi el Banc d’Espanya.
d) En tot cas, atesa la importància de la política econòmica i monetària.

40. Quan se sol·licita l’accés a la informació pública, la Llei 19/2013, de 9 de desembre, de transparència, accés a la informació pública i bon govern, estableix una sèrie de garanties per a la protecció de determinades dades personals, aquestes garanties:
a) S’han d’aplicar en tot cas.
b) No s’han d’aplicar si ho considera l’òrgan encarregat de resoldre la sol·licitud d’informació.
c) No s’han d’aplicar si l’accés s’efectua amb la dissociació prèvia de les dades de caràcter personal de manera que s’impedeixi la identificació de les persones afectades.
d) S’han d’aplicar segons la consideració de l’òrgan que posseeix la informació.

41. D’acord amb la Llei 4/2011, de 31 de març, de la bona administració i del bon govern de les Illes Balears, amb relació a la publicitat activa de la contractació pública, quins contractes s’han de publicar en el «Perfil del contractant»?
a) Tots els contractes la quantia dels quals superi la xifra de 40.000 euros als contractes d’obres i de 15.000 euros a la resta de contractes.
b) Tots els contractes la quantia dels quals superi la xifra de 40.000 euros als contractes d’obres i de 9.000 euros a la resta de contractes.
c) Tots els contractes la quantia dels quals superi la xifra de 25.000 euros als contractes d’obres i de 15.000 euros a la resta de contractes.
d) Tots els contractes la quantia dels quals superi la xifra de 25.000 euros als contractes d’obres i de 9.000 euros a la resta de contractes.

42. D’acord amb la Llei 4/2011, de 31 de març, de la bona administració i del bon govern de les Illes Balears, el principi de transparència suposa incloure la transparència en l’exercici de la gestió pública:
a) Tant en l’adopció de decisions com en el desenvolupament de l’activitat pública.
b) En l’adopció de decisions però no en el desenvolupament de l’activitat pública.
c) En el desenvolupament de l’activitat pública però no en l’adopció de decisions.
d) En el resultat de les polítiques, però no en l’adopció de decisions ni en el desenvolupament de l’activitat pública.

43. Senyalau la resposta falsa respecte de la sol·licitud d’accés a la informació pública segons la llei 19/2013, de 9 de desembre, de transparència, accés a la informació pública i bon govern:
a) La resolució en què es concedeixi o denegui l’accés s’ha de notificar al sol·licitant i als tercers afectats que així ho hagin sol·licitat en el termini màxim de quinze dies des de la recepció de la sol·licitud per l’òrgan competent per resoldre.
b) Transcorregut el termini màxim per resoldre sense que s’hagi dictat i notificat resolució expressa, s’entén que la sol·licitud ha estat desestimada.
c) Les resolucions dictades en matèria d’accés a la informació pública són recurribles directament davant de la jurisdicció contenciosa administrativa, sens perjudici de la possibilitat d’interposició de la reclamació potestativa prevista en l’article 24.
d) L’incompliment reiterat de l’obligació de resoldre en termini té la consideració d’infracció greu a l’efecte de l’aplicació als responsables del règim disciplinari previst en la normativa reguladora corresponent.

44. Segons la Llei 19/2013, de 9 de desembre, de transparència, accés a la informació pública i bon govern, quina de les opcions següents no és un membre de la Comissió de Transparència i Bon Govern?
a) Un representant de l’Autoritat Independent de Responsabilitat Fiscal.
b) Un representant de l’Agència Espanyola de Protecció de Dades.
c) Un representant de la Federació Espanyola de Municipis i Províncies.
d) Un Senador.

45. El Consell de Transparència i Bon Govern es configura:
a) Comissió interministerial presidida pel titular del ministeri competent en funció pública.
b) Com a consell interterritorial en què estan representats l’Estat i les comunitats autònomes.
c) om a organisme públic adscrit a l’actual Ministeri d’Hisenda i Funció Pública.
d) Com a organisme comissionat per les Corts.

46. D’acord amb la Llei 19/2013, de 9 de desembre, de transparència, accés a la informació pública i bon govern, quina de les respostes següents no és una finalitat del Consell de Transparència i Bon Govern?
a) Salvaguardar l’exercici de dret d’accés a la informació pública.
b) Garantir l’observança de les disposicions de bon govern.
c) Promoure la transparència de l’activitat pública.
d) Garantir la publicitat de les reunions del Consell de Ministres.

47. D’acord amb la Llei 39/2015, d’1 d’octubre, del procediment administratiu comú de les administracions públiques, entre els principis de bona regulació hi ha:
a) El de transparència i publicitat.
b) El de publicitat, però no el de transparència.
c) El de transparència, però no el de publicitat.
d) Cap dels dos.

48. D’acord amb la Llei 19/2013, de 9 de desembre, de transparència, accés a la informació pública i bon govern, indicau quina de les respostes següents no suposa una limitació per exercir el dret d’accés:
a) Les funcions administratives de vigilància, inspecció i control.
b) El secret polític.
c) La protecció del medi ambient.
d) El secret professional i la propietat intel·lectual i industrial.

49. D’acord amb la Llei 19/2013, de 9 de desembre, de transparència, accés a la informació pública i bon govern, si la informació sol·licitada inclogués dades personals que facin referència a l’origen racial:
a) L’accés només es pot autoritzar en cas que es compti amb el consentiment exprés i per escrit de l’afectat.
b) L’accés només es pot autoritzar en cas que es compti amb el consentiment exprés, per escrit o per compareixença apud acta de l’afectat.
c) L’accés només es pot autoritzar en cas que es compti amb el consentiment exprés de l’afectat o si aquell estigués emparat per una norma amb rang de llei.
d) L’accés només es pot autoritzar en cas que estigui emparat per una norma amb rang de llei.

50. D’acord amb la Llei 19/2013, de 9 de desembre, de transparència, accés a la informació pública i bon govern, la reclamació davant el Consell de Transparència i Bon Govern:
a) Pot interposar-se amb caràcter obligatori i previ a la seva impugnació en via contenciosa administrativa.
b) Pot interposar-se amb caràcter obligatori i substitutiu del recurs contenciós administratiu.
c) Pot interposar-se amb caràcter potestatiu i substitutiu del recurs contenciós administratiu.
d) Pot interposar-se amb caràcter potestatiu i previ a la seva impugnació en via contenciosa administrativa.

51. D’acord amb la Llei 19/2013, de 9 de desembre, de transparència, accés a la informació pública i bon govern, les resolucions del Consell de Transparència i Bon Govern s’han de publicar:
a) Amb el text íntegre, per mitjans electrònics.
b) Amb el text íntegre, en el diari oficial corresponent .
c) Prèvia dissociació de les dades de caràcter personal que continguin, per mitjans electrònics.
d) Prèvia dissociació de les dades de caràcter personal que continguin, en el diari oficial corresponent.

52. Quin dels següents no és un principi tècnic dels esmentats en la Llei 19/2013, de 9 de desembre, de transparència, accés a la informació pública i bon govern, al qual ha d’atenir-se la informació publicada en el Portal de Transparència de l’Administració General de l’Estat?
a) Compatibilitat.
b) Interoperabilitat.
c) Reutilització.
d) Accessibilitat.

53. D’acord amb la Llei 19/2013, de 9 de desembre, de transparència, accés a la informació pública i bon govern, el procediment per a l’exercici del dret d’accés s’inicia amb la presentació de la sol·licitud corresponent, que s’ha d’adreçar:
a) Al Portal de Transparència de cada administració.
b) Al Portal de Transparència de l’Estat.
c) Al Consell de Transparència i Bon Govern.
d) Al titular de l’òrgan administratiu o entitat que posseeixi la informació.

54. Pel que fa al dret d’accés a la informació pública, i d’acord amb el que preveu la disposició addicional quarta de la Llei 19/2013, de 9 de desembre, de transparència, accés a la informació pública i bon govern, quin òrgan resol actualment les reclamacions previstes en l’article 24 d’aquesta Llei?
a) La Comissió per a les reclamacions d’accés a la informació pública.
b) El Consell de Transparència i Bon Govern, en aplicació del conveni signat amb aquest ens el 9 de desembre de 2021.
c) El Consell de Transparència i Bon Govern, en aplicació del contracte signat amb aquest ens el 9 de desembre del 2021.
d) El Consell de Transparència i Bon Govern, en aplicació de la comanda de gestió signada amb aquest ens el 9 de desembre del 2021.

55. D’acord amb la Llei 19/2013, de 9 de desembre, de transparència, accés a la informació pública i bon govern, el Consell de Transparència i Bon Govern:
a) Actua amb autonomia i plena independència en el compliment dels seus fins.
b) El ministre competent en hisenda pot establir directrius per al compliment correcte dels seus fins.
c) No actua amb autonomia perquè no té personalitat jurídica.
d) No té personalitat jurídica pròpia, però sí independència funcional.

56. D’acord amb la Llei 4/2011, de 31 de març, de la bona administració i del bon govern de les Illes Balears, amb relació a la publicitat activa de la contractació pública, cada òrgan de contractació, una vegada adjudicat el contracte, quina informació ha de publicar en el «Perfil del contractant»?
a) Les modificacions del contracte adjudicat que representin un increment igual o superior al 10 % del preu inicial del contracte, si escau.
b) Les modificacions del contracte adjudicat que representin un increment igual o superior al 20 % del preu inicial del contracte, si escau.
c) Les modificacions del contracte adjudicat que representin un increment igual o superior al 25 % del preu inicial del contracte, si escau.
d) Les modificacions del contracte adjudicat que representin un increment igual o superior al 15 % del preu inicial del contracte, si escau.

57. D’acord amb la Llei 19/2013, de 9 de desembre, de transparència, accés a la informació pública i bon govern, si la sol·licitud d’informació no identifica de forma suficient la informació sol·licitada:
a) S’ha de demanar al sol·licitant que la concreti en un termini de quinze dies, amb indicació que, en cas de no fer-ho, s’entendrà que renuncia al dret de sol·licitud d’aquesta informació.
b) S’ha de demanar al sol·licitant que la concreti en un termini de deu dies, amb indicació que, en cas de no fer-ho, s’entendrà que renuncia al dret de sol·licitud d’aquesta informació.
c) S’ha de demanar al sol·licitant que la concreti en un termini de quinze dies, amb indicació que, en cas de no fer-ho, se’l tendrà per desistit.
d) S’ha de demanarà al sol·licitant que la concreti en un termini de deu dies, amb indicació que, en cas de no fer-ho, se’l tendrà per desistit.

58. La Llei 19/2013, de transparència, accés a la informació pública i bon govern, indica que en la composició de la Comissió de Transparència i Bon Govern s’inclou:
a) Un representant de la Secretaria d’Estat d’Igualtat.
b) Un representant de l’Advocacia de l’Estat.
c) Un representant de la Secretaria d’Estat de Polítiques Públiques.
d) Un representant de l’Autoritat Independent de Responsabilitat Fiscal.

59. D’acord amb la Llei 19/2013, de 9 de desembre, de transparència, accés a la informació pública i bon govern, indicau la resposta falsa:
a) La publicitat activa i el dret d’accés fomenten la transparència i la participació en l’activitat pública.
b) En la publicitat activa l’Administració posa les dades a disposició de la ciutadania, en portals i pàgines web, sense esperar que els ciutadans les demanin, proactivament.
c) En el dret d’accés a la informació pública, l’Administració respon a les demandes d’informació dels ciutadans.
d) En el dret d’accés a la informació pública els ciutadans accedeixen a la informació pública posada a disposició per l’Administració en portals i pàgines web.

60. D’acord amb la Llei 4/2011, de 31 de març, de la bona administració i del bon govern de les Illes Balears, el principi de responsabilitat i rendició de comptes suposa que l’Administració i el Govern de les Illes Balears:
a) Han d’informar sobre l’execució del pressupost al Parlament de les Illes Balears.
b) Han de formar els comptes anuals i sotmetre’ls a rendició de la Sindicatura de Comptes.
c) Han de promocionar i impulsar la cultura de l’avaluació i l’exercici de rendició de comptes en totes les seves actuacions.
d) Han de revisar la rendició de comptes dels beneficiaris de subvencions.

61. D’acord amb la Llei 4/2011, de 31 de març, de la bona administració i del bon govern de les Illes Balears, amb relació a la publicitat activa de la contractació pública, durant quant de temps s’ha de mantenir publicada la informació en la pàgina web?
a) Durant tot l’exercici pressupostari, a més de mantenir la informació dels quatre exercicis immediatament anteriors.
b) Durant tot l’exercici pressupostari, a més de mantenir la informació dels dos exercicis immediatament anteriors.
c) Durant tot l’exercici pressupostari, a més de mantenir la informació de l’exercici immediatament anterior.
d) Durant tot l’exercici pressupostari, a més de mantenir la informació dels tres exercicis immediatament anteriors.

62. D’acord amb la Llei 19/2013, de 9 de desembre, de transparència, accés a la informació pública i bon govern, les comunitats autònomes per a la resolució de la reclamació prevista amb relació al dret d’accés a la informació pública:
a) Han de crear un òrgan propi per resoldre’l.
b) Han de signar un conveni amb el Consell de Transparència i Bon Govern.
c) Han d’atribuir aquesta competència al Consell de Transparència i Bon Govern.
d) Poden atribuir aquesta competència al Consell de Transparència i Bon Govern.

63. D’acord amb la Llei 19/2013, de 9 de desembre, de transparència, accés a la informació pública i bon govern, quan la informació objecte de la sol·licitud, encara estigui en poder del subjecte al qual s’adreça, hagi estat elaborada o generada en la seva integritat o part principal per un altre òrgan:
a) S’ha de trametre la sol·licitud a aquest, i se l’ha d’informar de forma motivada sobre la conveniència o no de facilitar-ne l’accés.
b) Se li ha d’inadmetre la sol·licitud.
c) S’ha de trametre la sol·licitud a aquest perquè decideixi sobre l’accés.
d) S’ha de resoldre sobre l’accés, i informar posteriorment l’òrgan que ha elaborat o generat la informació.

64. D’acord amb la Llei 19/2013, de 9 de desembre, de transparència, accés a la informació pública i bon govern, quines de les dades personals següents es podrien revelar si l’afectat hagués fet manifestament públiques les dades amb anterioritat?
a) Dades personals que facin referència a la salut.
b) Dades personals que incloguin dades genètiques o biomètriques.
c) Dades personals que facin referència a la vida sexual.
d) Dades personals que revelin l’afiliació sindical.

65. D’acord amb la Llei 19/2013, de 9 de desembre, de transparència, accés a la informació pública i bon govern, indicau quina de les respostes següents no suposa una limitació per exercir el dret d’accés:
a) La seguretat internacional.
b) La defensa.
c) Les relacions exteriors.
d) La seguretat pública.

66. D’acord amb la Llei 19/2013, de 9 de desembre, de transparència, accés a la informació pública i bon govern, senyalau quina informació pública es correspon a informació econòmica, pressupostària i estadística que han de publicar les administracions públiques:
a) Les memòries i els informes que conformen els expedients d’elaboració dels texts normatius.
b) Els projectes de reglaments la iniciativa dels quals els correspongui.
c) La informació estadística necessària per valorar el grau de compliment i qualitat dels serveis públics que siguin de la seva competència.
d) Els avantprojectes de llei i els projectes de decrets legislatius la iniciativa dels quals els correspongui.

67. D’acord amb la Llei 39/2015, d’1 d’octubre, del procediment administratiu comú de les administracions públiques, entre els drets de les persones, en les seves relacions amb les administracions públiques, hi ha:
a) L’accés a la informació pública, arxius i registres.
b) L’accés a la informació pública, els expedients i els registres.
c) L’accés a la informació pública, els expedients i les circulars.
d) L’accés a la informació pública, els arxius i les circulars.

