1. Indicau la resposta correcta en relació amb els convenis. Segons l’article 47.1 de la Llei 40/2015, d’1 d’octubre, de règim jurídic del sector públic:
a) No poden ser formalitzats amb subjectes de dret privat.
b) No poden tenir efectes jurídics davant de tercers.
c) Poden tenir prestacions pròpies dels contractes.
d) No poden tenir prestacions pròpies dels contractes.

2. Els convenis subscrits entre organismes públics i entitats de dret públic vinculats o dependents d’una mateixa administració pública són:
a) Convenis interadministratius.
b) Convenis que poden ser signats, a més, amb un subjecte de dret privat.
c) Convenis intradministratius.
d) Convenis entre l’Administració de la Comunitat Autònoma i l’Administració local.

3. Segons l’article 48.2 de la Llei 40/2015, d’1 d’octubre, de règim jurídic del sector públic, la subscripció de convenis, entre d’altres:
a) Ha de millorar l’eficiència de la gestió econòmica.
b) Ha de millorar l’eficiència de la gestió pública, facilitar la utilització conjunta de mitjans i serveis públics, i contribuir a la realització d’activitats d’utilitat pública.
c) Ha de facilitar la utilització individual de mitjans i serveis públics.
d) Ha de contribuir a la realització d’activitats d’interès públic.

4. Senyalau l’opció incorrecta. Les administracions públiques han de respectar, en la seva actuació i relacions els principis següents:
a) Servei efectiu als interessats.
b) Participació, subjectivitat i transparència de l’actuació administrativa.
c) Responsabilitat per la gestió pública.
d) In dubio pro reo.

5. Senyalau l’opció correcta en relació amb els requisits que es requereixen per a la creació d’un òrgan administratiu:
a) Determinació de la seva forma d’integració en la societat.
b) Determinació de la independència jeràrquica.
c) Delimitació d’algunes funcions i competències i la dotació de les partides pressupostàries necessàries per a la seva posada en marxa.
d) Determinació de la seva forma d’integració en l’Administració pública, determinació de la seva dependència jeràrquica i delimitació de les seves funcions, competències i la dotació dels crèdits necessaris per a la seva posada en marxa i funcionament.

6. En relació amb la competència dels òrgans administratius que la tenen atribuïda com a pròpia, és cert:
a) Que la desconcentració no suposa cap alteració de l’exercici ni la titularitat.
b) Que la comanda de gestió no pot tenir com a objecte prestacions pròpies dels contractes ni dels convenis de col·laboració.
c) Que la delegació de competències, la delegació de signatura i la suplència no suposen alteració de la titularitat de la competència.
d) Que la competència és irrenunciable i l’exerceixen els òrgans administratius que la tenen atribuïda per delegació.

7. En relació amb l’avocació regulada en la Llei 40/2015, d’1 d’octubre, de règim jurídic del sector públic, és cert:
a) Que contra l’acord motivat d’avocació no es pot interposar recurs.
b) Que l’avocació només es dona entre òrgans jeràrquicament dependents.
c) Que l’avocació és el mateix que la delegació de competències.
d) Que entre òrgans no dependents jeràrquicament l’avocació la pot fer, entre altres, l’òrgan delegant.

8. Senyalau la resposta incorrecta en relació amb els òrgans col·legiats. D’acord amb l’article 17 de la Llei 40/2015, d’1 d’octubre, de règim jurídic del sector públic:
a) Es poden constituir, convocar i celebrar les sessions tant de manera presencial com a distància.
b) Han d’adoptar acords i remetre les actes de manera presencial.
c) A les sessions que se celebrin a distància, els seus membres es poden trobar en diferents llocs.
d) Per a la vàlida constitució de l’òrgan, es requereix l’assistència, presencial o a distància, del president i el secretari, o dels qui els supleixin i almenys de la meitat dels seus membres.

9. Quins assumptes són objecte de deliberació i acord dels òrgans col·legiats?
a) Només els assumptes que figuren a l’ordre del dia.
b) Els assumptes que vulgui incloure el president o el secretari unilateralment pel seu caràcter urgent.
c) Els assumptes inclosos a l’ordre del dia, llevat que hi assisteixin tots els membres de l’òrgan col·legiat i sigui declarada la urgència d’algun altre assumpte pel vot favorable de la majoria.
d) Els assumptes que decideixin tots els membres de l’òrgan col·legiat amb el vot favorable d’un terç.

10. Segons el que disposa l’article 18 de la Llei 40/2015, d’1 d’octubre, de règim jurídic del sector públic, és cert:
a) Que quan els membres de l’òrgan voten en contra o s’abstenen, queden exempts de la responsabilitat que, si s’escau, es pugui derivar dels acords.
b) Que no es poden gravar les sessions que celebri l’òrgan col·legiat.
c) Que de cada sessió que celebri l’òrgan col·legiat el secretari n’ha d’estendre una acta.
d) Que l’acta de cada sessió s’ha d’aprovar a la mateixa reunió o en la següent immediata.

11. Els òrgans col·legiats de l’Administració General de l’Estat i dels seus organismes públics, per la seva composició, es classifiquen:
a) En òrgans col·legiats ministerials, si els seus membres procedeixen de diferents departaments de cada ministeri.
b) En òrgans col·legiats intraestatals.
c) En òrgans col·legiats interministerials, si els seus membres procedeixen de diferents ministeris.
d) En òrgans col·legiats col·lectius.

12. Com poden dirigir les activitats dels seus òrgans jeràrquicament dependents els òrgans administratius, segons l’article 6 de la Llei 40/2015, d’1 d’octubre, de règim jurídic del sector públic?
a) Mitjançant ordres de servei únicament.
b) Mitjançant instruccions i resolucions únicament.
c) Mitjançant comunicacions, notes internes i instruccions.
d) Mitjançant instruccions i ordres de servei.

13. D’acord amb l’article 6 de la Llei 40/2015, d’1 d’octubre, de règim jurídic del sector públic, l’incompliment de les instruccions o ordres de servei:
a) No afecta per si sol la validesa dels actes dictats pels òrgans administratius.
b) Afecta per si sol la validesa dels actes dictats pels òrgans administratius.
c) Afecta per si sol la validesa dels actes dictats pels òrgans directius.
d) Cap de les respostes anteriors és correcta.

14. Si una disposició atribueix la competència a una administració, sense especificar l’òrgan que l’hagi d’exercir, s’entén que la facultat d’instruir i resoldre els expedients correspon als òrgans següents:
a) Als inferiors per raó de la matèria o territori.
b) Als superiors competents per raó de la matèria i del territori.
c) Als que estableixi l’òrgan superior competent per raó de la matèria i del territori.
d) Als inferiors competents per raó de la matèria i del territori.

15. D’acord amb l’article 55.2 de la Llei 40/2015, d’1 d’octubre, de règim jurídic del sector públic, l’Administració General de l’Estat comprèn:
a) L’organització central, composta pels ministeris i els serveis independents.
b) L’organització central que integra els ministeris i els serveis comuns, l’organització territorial i l’Administració General de l’Estat a l’exterior.
c) L’organització territorial i insular.
d) L’Administració General de l’Estat a les comunitats autònomes.

16. On es determinen els respectius òrgans directius dels organismes públics?
a) En els estatuts d’autonomia.
b) En la respectiva ordre de creació.
c) Als estatuts dels organismes.
d) Als reglaments de desenvolupament.

17. Com a norma general, on tenen la seu les delegacions de Govern?
a) On especifiquin els estatuts d’autonomia de cada comunitat autònoma.
b) On decideixi el Consell de Ministres.
c) A la localitat on radiqui l’assemblea legislativa de la comunitat autònoma.
d) A la localitat on radiqui el Consell de Govern de la comunitat autònoma.

18. Les administracions públiques que estableixin mesures que limitin l’exercici de drets individuals o col·lectius o exigeixin el compliment de requisits per al desenvolupament d’una activitat, han d’aplicar el principi:
a) De proporcionalitat i triar la mesura menys restrictiva.
b) De reciprocitat i triar la mesura menys limitativa.
c) De racionalitat i triar la mesura que n’asseguri el compliment.
d) De la mesura proporcionada, racional i menys restrictiva.

19. Els membres de l’òrgan col·legiat han de rebre la convocatòria que conté l’ordre del dia de les reunions amb una antelació mínima:
a) De quatre dies. La informació sobre els temes que figurin a l’ordre del dia estarà a disposició dels membres en un termini superior.
b) De tres dies. La informació sobre els temes que figurin a l’ordre del dia estarà a disposició dels membres en un termini inferior.
c) De dos dies. La informació sobre els temes que figurin a l’ordre del dia estarà a disposició dels membres en el mateix termini.
d) De setanta-dues hores. La informació sobre els temes que figurin a l’ordre del dia estarà a disposició dels membres en el mateix termini.

20. No es poden abstenir en les votacions els qui, per la seva qualitat d’autoritats o personal al servei de les administracions públiques, tenen la condició:
a) De membres de diferents òrgans col·legiats.
b) D’alts càrrecs d’òrgans col·legiats.
c) De secretari de l’òrgan col·legiat.
d) De membres nats d’òrgans col·legiats.

21. A l’acta de la sessió de l’òrgan col·legiat, a sol·licitud dels respectius membres de l’òrgan, no figurarà:
a) El vot contrari a l’acord adoptat.
b) La seva abstenció i els motius que la justifiquin.
c) El sentit del vot favorable.
d) La responsabilitat assumida per l’abstenció.

22. Les diferents administracions públiques actuen i es relacionen amb altres administracions i entitats o organismes vinculats o dependents d’aquestes d’acord amb el principi:
a) De col·laboració i coordinació
b) De lleialtat instrumental.
c) D’interoperabilitat.
d) De lleialtat institucional, cooperació i col·laboració.

23. Segons l’article 16 de la Llei 40/2015, de 1 d’octubre, de règim jurídic del sector públic, quines són les funcions del secretari d’un òrgan col·legiat?
a) Únicament garantir que les regles de constitució dels òrgans es compleixen adequadament.
b) Vetlar per la legalitat formal i material de les actuacions de l’òrgan col·legiat, certificar-ne les actuacions i garantir que els procediments i les regles de constitució i adopció d’acords són respectades.
c) Establir els procediments que s’han de seguir per adoptar acords.
d) Només pot assistir a les sessions dels òrgans col·legiats.

24. Qui pot sol·licitar al secretari d’un òrgan col·legiat l’expedició de la certificació dels seus acords?
a) Els qui acreditin la titularitat d’un interès legítim.
b) Qualsevol persona.
c) Ningú.
d) Només els membres de l’òrgan.

25. Segons el que disposa l’article 18 de la Llei 40/2015, d’1 d’octubre, de règim jurídic del sector públic, l’acta de la sessió d’un òrgan col·legiat ha d’incloure:
a) Només els assistents i el contingut dels acords adoptats.
b) Els assistents, l’ordre del dia de la reunió, les circumstàncies del lloc i temps en què s’ha celebrat, els punts principals de les deliberacions, així com el contingut dels acords adoptats.
c) Únicament l’ordre del dia i el contingut dels acords adoptats.
d) Només els assistents i les circumstàncies del lloc i el temps en què s’ha celebrat.

26. Senyalau la resposta correcta en relació amb el moment en què s’ha d’aprovar l’acta de cada sessió:
a) S’haurà d’aprovar a la mateixa reunió.
b) Només es pot aprovar a la reunió següent.
c) Podrà aprovar-se a la mateixa reunió o a la següent immediata
d) S’haurà d’aprovar a la darrera reunió.

27. Quina de les funcions següents no correspon al president dels òrgans col·legiats de l’Administració General de l’Estat i de les entitats de dret públic vinculades o que en depenen?
a) Visar les actes i les certificacions dels acords de l’òrgan.
b) Assegurar el compliment de les lleis.
c) Acordar la convocatòria de les sessions ordinàries i extraordinàries i la fixació de l’ordre del dia, tenint en compte, si escau, les peticions dels altres membres, sempre que hagin estat formulades amb l’antelació suficient.
d) Expedir certificacions de les consultes, els dictàmens i els acords aprovats.

28. Quina de les funcions següents no correspon al secretari dels òrgans col·legiats de l’Administració General de l’Estat i de entitats de dret públic vinculades o que en depenen?
a) Exercir la representació de l’òrgan.
b) Expedir certificacions de les consultes, els dictàmens i els acords aprovats.
c) Preparar el despatx dels assumptes, redactar i autoritzar les actes de les sessions.
d) Rebre els actes de comunicació dels membres amb l’òrgan, siguin notificacions, peticions de dades, rectificacions o qualsevol altra classe d’escrits de què hagi de tenir coneixement.

29. Senyalau la resposta incorrecta. Segons l’article 19 de la Llei 40/2015, d’1 d’octubre, de règim jurídic del sector públic, els membres dels òrgans col·legiats de l’Administració General de l’Estat i de les entitats de dret públic vinculades o que en depenen:
a) Han de rebre, amb una antelació mínima de dos dies, la convocatòria que contengui l’ordre del dia de les reunions.
b) Han d’obtenir la informació necessària per complir les funcions assignades.
c) Han de participar en els debats de les sessions.
d) Han de rebre, amb una antelació mínima duna setmana, la convocatòria que contengui l’ordre del dia de les reunions.

30. En quins casos els membres titulars de l’òrgan col·legiat de l’Administració General de l’Estat i de les entitats de dret públic vinculades o que en depenen són substituïts pels seus suplents, si n’hi ha?
a) En casos d’absència o malaltia.
b) Sempre que ho sol·licitin.
c) Quan ho sol·licitin les organitzacions representatives.
d) En general, encara que no hi hagi causa justificada.

31. Si alguna disposició atribueix la competència a una Administració, sense especificar l’òrgan que l’ha d’exercir, s’entén que la facultat d’instruir i resoldre els expedients correspon:
a) Als òrgans superiors competents per raó de la matèria.
b) Als òrgans inferiors competents per raó de la matèria i el territori.
c) Als òrgans inferiors competents per raó de l’administració.
d) Als òrgans superiors competents per raó del territori i la matèria.

32. En qui poden delegar els òrgans de les diferents administracions públiques l’exercici de les competències que tenen atribuïdes?
a) En altres òrgans de la mateixa administració, encara que no siguin jeràrquicament dependents, o als organismes públics o entitats de dret públic vinculats o dependents d’aquestes administracions públiques.
b) En altres òrgans de la mateixa administració, sempre que siguin jeràrquicament dependents.
c) Sempre han de delegar en òrgans d’una altra administració.
d) Només en els organismes públics o entitats de dret públic vinculats o dependents d’aquestes administracions públiques.

33. On s’ha de publicar la delegació de competències i la seva revocació?
a) Únicament en el Butlletí Oficial de l’Estat.
b) Únicament en el butlletí de la comunitat autònoma o en el de la província.
c) En el Butlletí Oficial de l’Estat, al de la comunitat autònoma o al de la província, segons l’Administració a què pertanyi l’òrgan delegant, i l’àmbit territorial de competència d’aquest.
d) No cal publicar-la.

34. Senyalau la resposta incorrecta en relació amb la delegació de competències:
a) Les resolucions administratives que s’adoptin per delegació han d’indicar expressament aquesta circumstància i es consideraran dictades per l’òrgan delegant.
b) Llevat d’autorització expressa d’una llei, no es poden delegar les competències que s’exerceixin per delegació.
c) La delegació no serà revocable en cap cas per l’òrgan que l’hagi conferit.
d) L’acord de delegació d’aquelles competències atribuïdes a òrgans col·legiats, per a l’exercici de les quals es requereixi un quòrum o majoria especial, s’ha d’adoptar observant, en tot cas, aquest quòrum o majoria.

35. En quins casos la realització d’activitats de caràcter material o tècnic de la competència dels òrgans administratius o de les entitats de dret públic pot ser encarregada a altres òrgans o entitats de dret públic de la mateixa o de diferent administració?
a) Sempre que entre les seves competències estiguin aquestes activitats, per raons d’eficàcia o quan no es posseeixin els mitjans tècnics idonis per al seu exercici.
b) Sempre que entre les seves competències estiguin aquestes activitats, per raons d’eficàcia, encara que es posseeixin els mitjans tècnics idonis per exercir-les.
c) Per raons tècniques i sempre que no es posseeixin els mitjans per al seu exercici.
d) Sempre per raons d’eficiència i eficàcia.

36. On s’ha de publicar l’encàrrec de gestió entre òrgans i entitats de dret públic de diferents administracions?
a) Únicament en el Butlletí Oficial de l’Estat.
b) Únicament en el butlletí de la comunitat autònoma o al de la província.
c) En el Butlletí Oficial de l’Estat, al de la comunitat autònoma o al de la província, segons l’Administració a què pertanyi l’òrgan que efectua l’encàrrec, excepte en el supòsit de la gestió ordinària dels serveis de les comunitats autònomes per les diputacions provincials o si és el cas cabildos o consells insulars, que es regeix per la legislació de règim local.
d) No cal publicar-la.

37. Senyalau la resposta incorrecta en relació amb la suplència que preveu l’article 13 de la Llei 40/2015, d’1 d’octubre, de règim jurídic del sector públic:
a) Si no es designa suplent, la competència de l’òrgan administratiu l’ha d’exercir qui designi l’òrgan administratiu immediat superior de qui depengui.
b) La suplència no implica alteració de la competència.
c) Els titulars dels òrgans administratius poden ser suplerts temporalment en els supòsits de vacant, absència o malaltia, així com en els casos en què hagi estat declarada la seva abstenció o recusació.
d) Per a la validesa és necessària la publicació.

38. Què ha de fer l’òrgan administratiu que es consideri incompetent per a la resolució d’un assumpte?
a) Remetre directament les actuacions a l’òrgan que consideri competent i notificar aquesta circumstància als interessats.
b) Remetre a través d’un jeràrquic superior les actuacions a l’òrgan que consideri competent.
c) Remetre directament les actuacions a l’òrgan que consideri competent, sense necessitat de notificar aquesta circumstància als interessats.
d) Dictar una resolució en què es declari incompetent i notificar-la als interessats.

39. Senyalau l’afirmació correcta:
a) Els interessats, tant si són part en el procediment com si no, poden adreçar-se a l’òrgan que estigui coneixent d’un assumpte perquè declini la seva competència i remeti les actuacions a l’òrgan competent.
b) Els conflictes d’atribucions només es poden suscitar entre òrgans d’una mateixa administració no relacionats jeràrquicament, i pel que fa a assumptes sobre els quals no hagi finalitzat el procediment administratiu.
c) Els interessats no es poden adreçar a l’òrgan que considerin competent perquè requereixi d’inhibició al que estigui coneixent de l’assumpte.
d) Els conflictes d’atribucions només es poden suscitar entre òrgans d’una mateixa Administració que estiguin relacionats jeràrquicament, i pel que fa a assumptes sobre els quals hagi finalitzat el procediment administratiu.

40. Segons l’article 47.1 de la Llei 40/2015, de 1 d’octubre, de règim jurídic del sector públic, no tenen la consideració de convenis:
a) Els acords amb efectes jurídics interadministratius.
b) Els acords amb efectes jurídics intradministratius.
c) Els acords amb efectes jurídics signats entre administracions públiques i ens d’un subjecte de dret internacional.
d) Els protocols generals d’actuació o instruments similars.

41. Senyalau la resposta incorrecta. Els convenis subscrits per les administracions públiques, els seus organismes públics i entitats de dret públic vinculats o dependents i les universitats públiques han d’incloure:
a) El règim de recursos.
b) Els subjectes que subscriuen el conveni i la capacitat jurídica amb què actua cadascuna de les parts.
c) El règim de modificació del conveni.
d) L’objecte del conveni i les actuacions que ha de dur a terme cada subjecte per al seu compliment, i indicar, si escau, la titularitat dels resultats obtinguts.

42. Senyalau la resposta correcta en relació amb el termini de vigència d’un conveni:
a) No pot ser superior a quatre anys, llevat que normativament es prevegi un termini superior.
b) En cap cas no pot ser superior a quatre anys.
c) No pot ser superior a cinc anys, llevat que es prevegi normativament un termini superior.
d) No pot ser superior a tres anys.

43. Quina de les causes següents no preveu l’article 51 de la Llei 40/2015, d’1 d’octubre, de règim jurídic del sector públic com a causa de resolució d’un conveni?
a) El transcurs del termini de vigència del conveni sense haver-se acordat la pròrroga del conveni.
b) L’acord unànime de tots els signants.
c) L’incompliment de les obligacions i els compromisos assumits per part d’algun dels signants.
d) La renúncia verbal per part d’algun dels signants.

44. En l’àmbit de l’Administració General de l’Estat, la designació de suplent es pot efectuar:
a) En els reials decrets d’estructura orgànica bàsica dels departaments ministerials o als estatuts dels seus organismes públics i entitats vinculats o dependents segons correspongui.
b) Únicament en els estatuts dels seus organismes públics i entitats vinculats o dependents segons correspongui.
c) A les resolucions del Govern.
d) Mitjançant una llei.

45. Segons assenyala l’article 31 de la Llei 40/2015, d’1 d’octubre, de règim jurídic del sector públic, en relació amb la concurrència de sancions, què passa si un òrgan de la Unió Europea imposa una sanció per uns mateixos fets?
a) Que llevat que no concorri la identitat de subjecte i fonament, l’òrgan competent per resoldre l’ha de tenir en compte a l’efecte de graduar la sanció que, si s’escau, s’hagi d’imposar, i no la pot minorar, sense perjudici de declarar la comissió de la infracció.
b) Que sempre que no concorri la identitat de subjecte i fonament, l’òrgan competent per resoldre l’ha de tenir en compte a l’efecte de graduar la sanció que, si s’escau, s’hagi d’ imposar, i no la pot minorar, en el moment de declarar la comissió de la infracció.
c) Que sempre que no concorri la identitat de subjecte i fonament, l’òrgan competent per resoldre l’ha de tenir en compte a l’efecte de graduar la sanció que, si s’escau, s’hagi d’imposar, i la pot minorar, sense perjudici de declarar la comissió de la infracció.
d) Que sempre que concorri la identitat de subjecte i fonament, l’òrgan competent per resoldre l’ha de tenir en compte a l’efecte de graduar la sanció que, si s’escau, s’hagi d’imposar, i la pot minorar, sense perjudici de declarar la comissió de la infracció.

46. Com defineix l’article 39 de la Llei 40/2015, d’1 d’octubre, de règim jurídic del sector públic, el portal d’Internet?
a) Com aquella adreça electrònica, disponible per als ciutadans a través de xarxes de telecomunicacions, la titularitat de les quals correspon a una administració pública, o bé a un o diversos organismes públics o entitats de dret públic en l’exercici de les seves competències.
b) Com aquella seu que permet fer qualsevol acte o actuació de manera íntegra a través de mitjans electrònics en el marc d’un procediment administratiu.
c) Com aquell punt d’accés electrònic la titularitat del qual correspon a una administració pública, organisme públic o entitats de dret públic que permet accedir a través d’internet a la informació publicada i, si escau, a la seu electrònica corresponent.
d) Com aquella seu virtual la titularitat del qual correspon a una AP organisme públic o entitats de dret públic que permet accedir a través d’internet a la informació publicada i, si escau, a l’adreça electrònica corresponent.

47. Segons la Llei 40/2015, de 1 d’octubre, de règim jurídic del sector públic, les conferències sectorials es reuneixen:
a) Dues vegades l’any.
b) Almenys una vegada a l’any.
c) Almenys una vegada cada semestre.
d) Un cop cada dos anys.

48. Als convenis s’ha d’indicar el seu termini de vigència i a la Llei 40/2015, d’1 d’octubre, de règim jurídic del sector públic, s’assenyalen una sèrie de regles, quina de les següents n’és una?
a) Que en qualsevol moment anterior a la finalització del termini previst a l’apartat h) de l’article  49, els signants del conveni poden acordar unànimement la seva pròrroga per un període de fins a un any addicional o la seva extinció.
b) Que en qualsevol moment abans de la finalització del termini previst a l’apartat h) de l’article 49, els signants del conveni poden acordar unànimement la seva pròrroga per un període de fins a dos anys addicionals o la seva extinció.
c) Que en qualsevol moment anterior a la finalització del termini previst a l’apartat h) de l’article 49, els signants del conveni poden acordar unànimement la seva pròrroga per un període de fins a quatre anys addicionals o la seva extinció.
d) Que en qualsevol moment abans de la finalització del termini previst a l’apartat h) de l’article 49, els signants del conveni poden acordar unànimement la seva pròrroga per un període de fins a cinc anys addicionals o la seva extinció.

49. A quina conseqüència dona lloc la resolució d’un conveni segons l’article 52 la Llei 40/2015, d’1 d’octubre, de règim jurídic del sector públic?
a) A la comunicació als òrgans de control extern i fiscalització a l’efecte de determinar les obligacions de les parts i els compromisos de cadascuna de les parts.
b) A la seva liquidació a fi de determinar les obligacions i els compromisos de cadascuna de les parts.
c) A la satisfacció d’ambdues parts d’acord amb les regles contingudes en el conveni.
d) A la comunicació al Tribunal de Comptes a fi de determinar, amb caràcter previ a la seva liquidació, les obligacions i els compromisos que puguin correspondre a cadascuna de les parts.

50. Senyalau l’opció incorrecta. Segons la Llei 40/2015, d’1 d’octubre, de règim jurídic del sector públic, la creació d’un òrgan administratiu exigeix, almenys, el compliment dels requisits següents:
a) La determinació de les unitats administratives que l’integren.
b) La dotació dels crèdits necessaris per a la posada en marxa i funcionament.
c) La delimitació de les seues funcions i competències.
d) La determinació de la seva forma d’integració en l’Administració pública de què es tracti.

51. Senyalau l’opció incorrecta. La Llei 40/2015 , d’1 d’octubre, de règim jurídic del sector públic, s’aplica al sector públic, que comprèn les administracions següents:
a) L’Administració General de l’Estat.
b) L’administració de les comunitats autònomes.
c) El sector privat institucional.
d) Les entitats que integren l’Administració local.

52. Senyalau l’opció correcta. Segons el que disposa l’article 17.2 de la Llei 40/2015, d’1 d’octubre, de règim jurídic del sector públic, per a la vàlida constitució d’un òrgan col·legiat, als efectes de la celebració de sessions, deliberacions i presa d’acords , de quins membres es requereix l’assistència, presencial o a distància?
a) Del president i secretari o, si escau, dels qui els supleixin, i, almenys, de la meitat més un dels seus membres.
b) Del president i secretari o, si escau, dels qui els supleixin, i la del nombre de membres que determini la norma de funcionament de cada òrgan col·legiat.
c) Del president i secretari o, si escau, dels qui els supleixin, i la d’un terç, almenys, dels seus membres.
d) Del president i secretari o, si escau, dels qui els supleixin, i la de la meitat, almenys, dels seus membres.

53. Senyalau l’opció incorrecta respecte de l’advocació d’acord amb la Llei 40/2015 , d’1 d’octubre, de règim jurídic del sector públic :
a) Els òrgans superiors poden advocar per a si el coneixement d’un o diversos assumptes la resolució dels quals correspongui ordinàriament o per delegació als seus òrgans administratius dependents, quan circumstàncies d’índole tècnica, econòmica, social, jurídica o territorial ho facin convenient.
b) En els supòsits de delegació de competències en òrgans no dependents jeràrquicament, el coneixement d’un assumpte el pot avocar únicament l’òrgan delegant.
c) En tot cas, l’avocació s’ha de dur a terme mitjançant acord motivat, que ha de ser notificat als interessats en el procediment, si n’hi hagués, amb posterioritat a la resolució final que es dicti.
d) Contra l’acord d’avocació no es pot interposar recurs, encara que es pot impugnar en el recurs que, si s’escau, s’interposi contra la resolució del procediment.

54. Indicau la resposta correcta en relació amb el que disposa l’article 32.7 de la Llei 40/2015 , d’1 d’octubre, de règim jurídic del sector públic:
a) La responsabilitat patrimonial de l’Estat pel funcionament de l’Administració de Justícia es regeix pel Reial decret 429/1993, de 26 de març, pel qual s’aprova el Reglament dels procediments de les administracions públiques en matèria de responsabilitat patrimonial.
b) La responsabilitat patrimonial de l’Estat pel funcionament de l’Administració de Justícia es regeix per la Llei orgànica 6/1985, d’1 de juliol, del poder judicial.
c) La responsabilitat patrimonial de l’estat pel funcionament de l’Administració de Justícia es regeix per la Llei 40/2015 de 1 d’octubre de règim jurídic del sector públic.
d) La responsabilitat patrimonial de l’Estat pel funcionament de l’Administració de Justícia es regeix per la Llei 39/2015, d’1 d’octubre, del procediment administratiu comú de les administracions públiques.

55. Per a la vàlida constitució dels òrgans col·legiats, l’article 17 de la Llei 40/2015, d’1 d’octubre, de règim jurídic del sector públic, exigeix:
a) L’assistència, presencial o a distància, del president i secretari o, si escau, dels qui els supleixin, i la meitat, almenys dels seus membres, als efectes de la celebració de sessions, deliberacions i presa d’acords.
b) L’assistència presencial del president i secretari o, si escau, dels qui els supleixin, i de tots els seus membres, als efectes de la celebració de sessions, deliberacions i presa d’acords.
c) L’assistència presencial del president i secretari o, si escau, dels qui els supleixin, i de la meitat almenys dels seus membres, a efectes de la celebració de sessions i deliberacions, i la de tots els seus membres, per a la presa d’acords.
d) L’assistència, presencial o a distància, d’almenys la meitat dels seus membres, a l’efecte de la celebració de sessions i deliberacions; només és necessària l’assistència del president i el secretari, per a la presa d’acords.

56. Segons l’article 47 de la Llei 40/2015, d’1 d’octubre, de règim jurídic del sector públic, són convenis:
a) Els acords amb efectes jurídics adoptats per les administracions públiques, els organismes públics i les entitats de dret públic vinculats o dependents o les universitats públiques entre si o amb subjectes de dret privat per a una finalitat comuna.
b) Els que es formalitzin per actuar amb un objectiu comú, encara que no suposin la formalització de compromisos jurídics.
c) Els que tenen per objecte una delegació de competències entre òrgans.
d) Els acords pels quals es formalitzen prestacions pròpies dels contractes.

57. D’acord amb l’article 53 de la Llei 40/2015, d’1 d’octubre, de règim jurídic del sector públic, quins convenis s’han de trametre al Tribunal de Comptes o a l’òrgan d’extern de fiscalització de la comunitat autònoma en els tres mesos següents a la subscripció?
a) Qualsevol conveni els compromisos econòmics assumits del qual superin els 500.000 euros.
b) Qualsevol conveni els compromisos econòmics assumits del qual superin els 600.000 euros.
c) Tots els convenis.
d) Els convenis interadministratius subscrits entre dues o més administracions públiques.

58. Senyalau l’afirmació correcta. De conformitat amb el que disposa l’article 81 de la Llei 40/2015, d’1 d’octubre, de règim jurídic del sector públic, que regula els principis generals d’actuació del sector públic institucional:
a) Les entitats que integren el sector públic institucional estan sotmeses en la seva actuació als principis de legalitat, eficiència, estabilitat pressupostària i sostenibilitat financera, així com al principi de transparència en la seva gestió.
b) Les entitats que integren el sector públic institucional no se subjectaran en matèria de personal, inclòs el laboral, a les limitacions previstes en matèria pressupostària.
c) Les administracions autonòmiques i locals poden establir un sistema de supervisió contínua de les seves entitats dependents, a fi de comprovar la subsistència dels motius que en van justificar la creació.
d) Els organismes i les entitats vinculats o dependents de l’Administració autonòmica i local es regeixen per les disposicions pròpies atès que la Llei 40/2015 s’aplica exclusivament al sector públic de l’Administració General de l’Estat.

59. Senyalau l’opció incorrecta. D’acord amb l’article 5 de la Llei 40/2015, d’1 d’octubre, del Règim Jurídic del Sector Públic, la creació de qualsevol òrgan administratiu exigeix, almenys, el compliment dels requisits següents:
a) Determinació de la seva forma d’integració a l’Administració pública de què es tracti i la seva dependència jurídica.
b) Delimitació de les seves funcions i competències.
c) Dotació dels crèdits necessaris per a la posada en marxa i funcionament.
d) Ubicació geogràfica de les seues dependències.

60. Senyalau l’opció incorrecta en relació amb els convenis administratius:
a) Tenen com a finalitat millorar l’eficiència de la gestió pública.
b) Tenen com a finalitat contribuir a la realització d’activitats d’utilitat privada.
c) Han de facilitar la utilització conjunta de mitjans i serveis públics.
d) Han de complir la legislació d’estabilitat pressupostària i sostenibilitat financera.

61. Les diferents administracions públiques actuen i es relacionen entre elles i amb les entitats o organismes que hi estan vinculats d’acord amb el principi:
a) De cooperació.
b) De col·laboració.
c) De lleialtat institucional.
d) Totes les respostes anteriors són correctes.

62. La resolució dels convenis dona lloc a la seva liquidació amb l’objecte de determinar:
a) Els drets de cadascuna de les parts.
b) Els drets i les obligacions d’una de les parts.
c) Les obligacions i els compromisos de cadascuna de les parts.
d) Les expectatives i els compromisos de cadascuna de les parts.

63. Els consorcis es regeixen pel que s’estableix:
a) En la Llei 40/2015 , d’1 d’octubre, de règim jurídic del sector públic .
b) En la normativa autonòmica de desenvolupament, si escau.
c) En els seus estatuts.
d) Totes les respostes anteriors són correctes.

64. Senyalau l’opció correcta. En relació amb el funcionament dels òrgans col·legiats, la Llei 40/2015, d’1 d’octubre, de règim jurídic del sector públic, permet la deliberació i l’acord dels assumptes que no figurin inclosos a l’ordre del dia de la sessió que es va remetre juntament amb la convocatòria, sempre que:
a) Assisteixin tots els membres de l’òrgan col·legiat i es declari la urgència de l’assumpte per majoria absoluta.
b) Assisteixin la majoria absoluta dels membres de l’òrgan col·legiat i es declari la urgència de l’assumpte pel vot favorable de la majoria.
c) Assisteixin els membres de l’òrgan col·legiat i es declari la urgència de l’assumpte per unanimitat.
d) Assisteixin tots els membres de l’òrgan col·legiat i es declari la urgència de l’assumpte pel vot favorable de la majoria.

65. De conformitat amb la Llei 40/2015 , d’1 d’octubre, de règim jurídic del sector públic, els organismes públics vinculats o dependents de l’Administració General de l’Estat es classifiquen:
a) En organismes autònoms i entitats públiques empresarials.
b) En organismes autònoms i agències estatals.
c) En organismes autònoms, els consorcis i les agències estatals.
d) En organismes autònoms, entitats públiques empresarials i agències estatals.

66. Senyalau l’opció correcta. En relació amb la delegació de competències relatives a la resolució de recursos davant els òrgans administratius que hagin dictat els actes objecte de recurs, la Llei 40/2015, d’1 d’octubre, de règim jurídic del sector públic, estableix:
a) Que la delegació ha de ser expressa.
b) La delegació haurà de publicar-se en el butlletí oficial corresponent.
c) Que la delegació només es pot fer en òrgans que estiguin sota la dependència jeràrquica de l’òrgan que delega.
d) Que en cap cas no poden ser objecte de delegació les competències relatives a aquesta matèria.

67. Senyalau la resposta correcta. Segons l’article 6 de la Llei 40/2015, d’1 d’octubre, de règim jurídic del sector públic, en relació amb les ordres de servei i les instruccions:
a) Poden dirigir les activitats dels seus òrgans jeràrquicament dependents.
b) Només les instruccions poden dirigir les activitats dels seus òrgans jeràrquicament dependents.
c) Només les ordres de servei poden dirigir les activitats dels seus òrgans jeràrquicament dependents.
d) Han de publicar-se en el diari oficial per a la seva entrada en vigor.

