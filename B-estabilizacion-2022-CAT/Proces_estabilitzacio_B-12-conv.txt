1. D’acord amb l’Estatut bàsic de l’empleat públic, els empleats públics es classifiquen:
a) En funcionaris de carrera, funcionaris interins i personal laboral fix.
b) En funcionaris de carrera, funcionaris interins, personal laboral fix, personal laboral per temps indefinit, personal laboral temporal i personal directiu.
c) En funcionaris de carrera, funcionaris interins, personal laboral fix, personal laboral per temps indefinit, personal laboral temporal i personal eventual.
d) En funcionaris de carrera, funcionaris interins, personal laboral fix, personal laboral temporal i personal eventual.

2. Marcau la resposta incorrecta. D’acord amb l’Estatut bàsic de l’empleat públic, són funcionaris interins els que, per raons expressament justificades de necessitat i urgència, són nomenats com a tals per a l’exercici de funcions pròpies de funcionaris de carrera, quan es doni alguna de les circumstàncies següents:
a) L’execució de programes de caràcter temporal, que no poden tenir una durada superior a tres anys, ampliable fins a dotze mesos més per les lleis de funció pública que es dictin en desplegament d’aquest Estatut.
b) L’excés o l’acumulació de tasques per un termini màxim de sis mesos, dins d’un període de dotze mesos.
c) La substitució transitòria dels titulars, durant el temps estrictament necessari.
d) L’existència de places vacants, quan no sigui possible la seva cobertura per funcionaris de carrera, per un termini màxim de tres anys, en els terminis que preveu l’article 10.4 de l’Estatut bàsic de l’empleat públic.

3. D’acord amb l’Estatut bàsic de l’empleat públic:
a) Els procediments de selecció de personal funcionari interí seran públics i s’han de regir pels principis d’igualtat, mèrit, capacitat, publicitat i celeritat.
b) La condició de personal eventual pot constituir mèrit per a l’accés a la funció pública o per a la promoció interna.
c) És personal directiu el que, en virtut de nomenament i amb caràcter no permanent, només exerceix funcions expressament qualificades de confiança o assessorament especial; és retribuït amb càrrec als crèdits pressupostaris consignats per a aquesta finalitat.
d) És personal eventual el que exerceix funcions directives professionals en les administracions públiques, definides com a tals a les normes específiques de cada Administració.

4. Els que, en virtut de nomenament legal, estan vinculats a una Administració pública per una relació estatutària regulada pel dret administratiu per a l’acompliment de serveis professionals retribuïts de caràcter permanent, són:
a) Els funcionaris de carrera i interins.
b) El personal eventual.
c) El personal laboral.
d) Els funcionaris de carrera.

5. D’acord amb l’Estatut bàsic de l’empleat públic, respecte del personal directiu professional:
a) La determinació de les condicions de treball del personal directiu té la consideració de matèria objecte de negociació col·lectiva als efectes de la Llei de l’Estatut bàsic de l’empleat públic.
b) Quan el personal directiu compleixi la condició de personal laboral, està sotmès a la relació laboral de caràcter especial d’alta direcció.
c) La seva designació ha d’atendre principis de mèrit i capacitat i criteris d’idoneïtat, sense que sigui necessari garantir la publicitat, però si la concurrència.
d) Totes les respostes anteriors són correctes.

6. D’acord amb l’Estatut bàsic de l’empleat públic, en tot cas, l’Administració formalitzarà d’ofici la finalització de la relació d’interinitat per qualsevol de les causes següents, a més de per les causes que preveu l’article 63, sense dret a cap compensació:
a) Per la cobertura reglada del lloc per personal laboral fix a través de qualsevol dels procediments legalment establerts.
b) Per raons organitzatives que donin lloc a la modificació dels llocs assignats.
c) Per la finalització de la causa que va donar lloc al seu nomenament.
d) Totes les respostes anteriors són correctes.

7. D’acord amb la Llei 3/2007, de 27 de març, de la funció pública de la comunitat autònoma de les Illes Balears, la funció pública:
a) S’ordena d’acord amb els principis de legalitat, subjectivitat i neutralitat, servei a la ciutadania, eficàcia, eficiència i transparència en la gestió.
b) És un instrument per a la gestió i la satisfacció dels interessos generals que té encomanats l’Administració autonòmica.
c) S’ordena d’acord amb els principis de legalitat, objectivitat i neutralitat, servei a la ciutadania, eficàcia, eficiència i transparència en l’execució.
d) S’ordena d’acord amb els principis de legalitat, objectivitat i moralitat, servei a la ciutadania, eficàcia, eficiència i transparència en la gestió.

8. D’acord amb la Llei 3/2007, de 27 de març, de la funció pública de la comunitat autònoma de les Illes Balears:
a) La funció pública de l’Administració de la comunitat autònoma està integrada pel conjunt de persones que hi presten serveis mitjançant una relació de caràcter especial, regulada per la normativa administrativa o laboral.
b) La funció pública de l’Administració de la comunitat autònoma està integrada pel conjunt de persones que hi presten serveis mitjançant una relació de caràcter especial, regulada per la normativa administrativa.
c) La relació del conjunt de persones que integren la funció pública ha d’estar informada només pels principis constitucionals de mèrit, capacitat i publicitat.
d) El personal al servei de l’administració autonòmica, en l’exercici de les funcions que té encomanades, ha d’actuar sotmès als principis de parcialitat, professionalitat, diligència, bona fe i responsabilitat.

9. D’acord amb la Llei 3/2007, de 27 de març, de la funció pública de la comunitat autònoma de les Illes Balears, són principis informadors de l’accés a la funció pública:
a) La igualtat, el mèrit i la capacitat.
b) L’eficàcia dels procediments de selecció per assegurar la idoneïtat dels aspirants seleccionats.
c) L’eficiència, la celeritat i l’agilitat dels procediments selectius.
d) Totes les respostes anteriors són correctes.

10. D’acord amb la Llei 3/2007, de 27 de març, de la funció pública de la comunitat autònoma de les Illes Balears, i en relació amb l’accés als cossos, a les escales i a les especialitats funcionarials:
a) S’ha de dur a terme mitjançant els sistemes d’oposició o de concurs oposició.
b) Només es pot dur a terme mitjançant sistemes d’oposició.
c) Les convocatòries de selecció poden incloure cursos o períodes de prova que constitueixin part del procediment selectiu.
d) El sistema de concurs, que té caràcter ordinari, consisteix a qualificar els mèrits al·legats i acreditats pels aspirants, d’acord amb el barem inclòs en la convocatòria.

11. En relació amb l’oferta d’ocupació pública i d’acord amb la Llei 3/2007, de 27 de març, de la funció pública de la comunitat autònoma de les Illes Balears:
a) L’oferta d’ocupació pública només ha d’indicar el cos, l’escala i l’especialitat o el nivell i la categoria professional a la qual corresponguin les places vacants.
b) L’oferta d’ocupació s’ha de publicar en el Butlletí Oficial de l’Estat.
c) L’acord del Consell de Govern que aprova l’oferta pública d’ocupació ha d’incloure altres mesures o disposicions derivades de la planificació dels recursos humans.
d) És el conjunt de places vacants de personal funcionari i de personal laboral, amb dotació pressupostària, la cobertura de les quals resulta necessària i no és possible amb el personal existent.

12. D’acord amb la Llei 3/2007, de 27 de març, de la funció pública de la comunitat autònoma de les Illes Balears, en les ofertes d’ocupació pública de la Comunitat Autònoma de les Illes Balears s’ha de reservar una quota de les vacants per a persones amb un grau de discapacitat igual o superior al 33 %:
a) No inferior al 7 %.
b) No inferior al 5 %.
c) No superior al 7 %
d) No inferior al 3 %.

13. D’acord amb la Llei 3/2007, de 27 de març, de la funció pública de la comunitat autònoma de les Illes Balears, les convocatòries de selecció han d’incloure:
a) La composició dels òrgans de selecció.
b) El percentatge reservat per a persones amb discapacitat, si escau.
c) El model de sol·licitud i l’òrgan al qual s’ha d’adreçar.
d) Totes les respostes anteriors són correctes.

14. D’acord amb la Llei 3/2007, de 27 de març, de la funció pública de la comunitat autònoma de les Illes Balears, són requisits generals d’accés a la funció pública autonòmica:
a) Tenir només les capacitats i aptituds psíquiques que siguin necessàries per a l’exercici de les funcions corresponents.
b) Tenir més de 18 anys.
c) Acreditar el coneixement de la llengua catalana que es determini reglamentàriament, respectant el principi de proporcionalitat i adequació entre el nivell d’exigència i les funcions corresponents.
d) Totes les respostes anteriors són correctes.

15. D’acord amb la Llei 3/2007, de 27 de març, de la funció pública de la comunitat autònoma de les Illes Balears, són requisits generals d’accés a la funció pública autonòmica:
a) Tenir la titulació acadèmica que es requereixi en cada cas o estar en condició d’obtenir-la en la data de finalització del procediment selectiu.
b) Tenir la nacionalitat espanyola o alguna altra que, de conformitat amb la normativa vigent sobre aquesta matèria, permeti l’accés a l’ocupació pública.
c) Acreditar el coneixement de la llengua catalana corresponent, d’acord amb les funcions corresponents o estar en condició d’obtenir-lo en la data de finalització del termini de presentació de sol·licituds de participació.
d) Totes les respostes anteriors són correctes.

16. D’acord amb la Llei 3/2007, de 27 de març, de la funció pública de la comunitat autònoma de les Illes Balears, podran formar part dels òrgans de selecció:
a) Els representants dels empleats públics.
b) Els càrrecs de naturalesa política.
c) El personal laboral.
d) Els funcionaris interins.

17. D’acord amb la Llei 3/2007, de 27 de març, de la funció pública de la comunitat autònoma de les Illes Balears, són competències de l’Escola Balear d’Administració Pública en matèria de selecció:
a) Dur a terme els procediments selectius.
b) Preparar, coordinar i executar les convocatòries de procediments selectius per a l’accés a la funció pública del personal de l’Administració de la comunitat autònoma de les Illes Balears i dels organismes autònoms, sens perjudici de les competències del conseller competent en matèria de funció pública.
c) Ser responsables de l’objectivitat de procediment, del contingut i de la confidencialitat de les proves.
d) Ser responsable de l’estricte compliment de les bases de la convocatòria.

18. D’acord amb la Llei 3/2007, de 27 de març, de la funció pública de la comunitat autònoma de les Illes Balears, per a l’adquisició de la condició de personal funcionari, quins requisits s’han de complir:
a) Superació del procediment selectiu d’accés a l’ocupació pública.
b) Nomenament i publicació per part de l’òrgan competent.
c) Presa de possessió en el termini establert reglamentàriament.
d) Totes les respostes anteriors són correctes.

19. D’acord amb la Llei 3/2007, de 27 de març, de la funció pública de la comunitat autònoma de les Illes Balears, la condició de personal funcionari de l’Administració de la Comunitat Autònoma de les Illes Balears es perd per alguna de les causes següents:
a) Comissió de servei a una altra administració.
b) Separació de servei.
c) Totes les respostes són correctes.
d) Remoció del personal funcionari.

20. D’acord amb la Llei 3/2007, de 27 de març, de la funció pública de la comunitat autònoma de les Illes Balears, la renuncia voluntària a la condició de funcionari:
a) S’ha de formalitzar per escrit.
b) Inhabilita per a un nou ingrés a la funció pública autonòmica.
c) S’acceptarà expressament la renúncia quan la persona interessada estigui subjecta a un expedient disciplinari.
d) S’acceptarà expressament la renúncia quan la persona interessada estigui subjecta a un procés penal per la comissió d’un delicte.

21. D’acord amb la Llei 3/2007, de 27 de març, de la funció pública de la comunitat autònoma de les Illes Balears, la jubilació del personal funcionari pot ser:
a) Voluntària.
b) Forçosa.
c) Totes les respostes són correctes.
d) Per incapacitat permanent.

22. D’acord amb la Llei 3/2007, de 27 de març, de la funció pública de la comunitat autònoma de les Illes Balears, és un sistema ordinari de provisió de llocs de feina:
a) El concurs.
b) L’oposició.
c) El sorteig.
d) La permuta.

23. D’acord amb la Llei 3/2007, de 27 de març, de la funció pública de la comunitat autònoma de les Illes Balears, no és un sistema de provisió de llocs de feina:
a) El concurs.
b) La comissió de serveis.
c) L’oposició.
d) L’adscripció provisional.

24. D’acord amb la Llei 3/2007, de 27 de març, de la funció pública de la comunitat autònoma de les Illes Balears, el concurs és el sistema normal de provisió de llocs de feina i pot ser concurs obert i permanent de mèrits o concurs obert i permanent específic. Quins mèrits generals no s’han de valorar en ambdós casos?
a) Grau personal consolidat.
b) Treball desenvolupat.
c) Permanència en el lloc de treball amb destinació definitiva.
d) Nivell de coneixement de llengües estrangeres.

25. D’acord amb la Llei 3/2007, de 27 de març, de la funció pública de la comunitat autònoma de les Illes Balears, el concurs obert i permanent específic:
a) La periodicitat de la convocatòria d’aquest concurs ha de ser quadrimestral, els mesos de febrer, juny i octubre.
b) La valoració global dels mèrits ha de suposar com a mínim el 65 % de la puntuació màxima assolible.
c) Consisteix en la comprovació i la valoració dels mèrits i les capacitats, els coneixements o les aptituds determinats en cada convocatòria, relacionats amb el lloc de treball convocat.
d) És el sistema de provisió dels llocs que tenen establert expressament aquest sistema en la relació de llocs de feina, pel fet que impliquen una elevada responsabilitat o que requereixen una confiança personal per exercir-ne les funcions.

26. D’acord amb la Llei 3/2007, de 27 de març, de la funció pública de la comunitat autònoma de les Illes Balears, el personal funcionari que hagi obtingut un lloc de feina mitjançant un sistema de provisió ordinària hi ha de romandre un mínim:
a) De dos anys.
b) De tres anys.
c) D’un any.
d) De sis mesos.

27. D’acord amb la Llei 3/2007, de 27 de març, de la funció pública de la comunitat autònoma de les Illes Balears, les comissions de serveis per participar en programes o missions de cooperació internacional al servei d’organitzacions internacionals, entitats o governs estrangers es poden acordar sempre que consti l’interès de l’Administració de la comunitat autònoma i siguin per un període inferior:
a) A sis mesos.
b) A tres mesos.
c) A un any.
d) A dos anys.

28. D’acord amb la Llei 3/2007, de 27 de març, de la funció pública de la comunitat autònoma de les Illes Balears, es podran efectuar nomenaments per millora d’ocupació:
a) En llocs de treball singularitzats, quan resultin deserts per segona vegada en un procés de provisió pel sistema de concurs obert i permanent específic.
b) En llocs de treball singularitzats, quan resultin deserts en tres convocatòries pel sistema de comissió de serveis.
c) En llocs de treball singularitzats amb reserva del titular fins a la reincorporació del titular, si esdevé deserta en tres convocatòries per a la seva cobertura mitjançant comissió de serveis.
d) En llocs de treball genèrics amb reserva del titular, fins a la reincorporació del titular.

29. D’acord amb la Llei 3/2007, de 27 de març, de la funció pública de la comunitat autònoma de les Illes Balears, la comissió de serveis ordinària voluntària i la forçosa tenen caràcter temporal i finalitzen pel transcurs del temps per al qual es concediren, que no pot ser superior:
a) A tres anys.
b) A dos anys.
c) A un any.
d) A quatre anys.

30. D’acord amb la Llei 3/2007, de 27 de març, de la funció pública de la comunitat autònoma de les Illes Balears, en relació amb la carrera professional:
a) La carrera professional consisteix en la progressió en el si de l’administració d’acord amb els principis d’igualtat, mèrit i capacitat.
b) La carrera professional horitzontal consisteix en la progressió de nivell o esglaó, i implica un canvi de lloc de feina com a conseqüència de la valoració de l’acompliment i l’actuació professional, de la qualitat dels treballs realitzats i els coneixements adquirits i transferits.
c) Als efectes d’adquisició i consolidació del grau personal, es computen els serveis prestats com a personal funcionari interí.
d) El grau personal superior a l’adquirit es consolida per l’ocupació d’un o més llocs del nivell corresponent durant tres anys continuats, d’acord amb les condicions que s’estableixin reglamentàriament.

31. D’acord amb la Llei 3/2007, de 27 de març, de la funció pública de la comunitat autònoma de les Illes Balears, la carrera professional del personal funcionari es fa efectiva:
a) A través del concurs.
b) A través de l’oposició, el concurs i el concurs oposició.
c) A través de la carrera professional horitzontal, de la consolidació del grau personal, de la promoció interna i de la mobilitat.
d) A través de la carrera professional horitzontal i de la mobilitat.

32. D’acord amb la Llei 3/2007, de 27 de març, de la funció pública de la comunitat autònoma de les Illes Balears, en relació amb el grau personal:
a) Si durant el temps en què el personal funcionari ocupa un lloc de feina se’n modifica el nivell de classificació, el temps d’ocupació es computarà com del nivell més baix.
b) La modalitat d’adquisició és per nou ingrés, per consolidació per l’ocupació de llocs de feina de nivell superior i per l’ adquisició per la superació de cursos i procediments d’avaluació de l’acompliment.
c) El grau personal superior a l’adquirit es consolida per l’ocupació d’un o més llocs del nivell corresponent durant tres anys continuats.
d) El personal de nou ingrés adquireix, juntament amb la condició de personal funcionari i amb caràcter automàtic, un grau personal inicial que correspon al del lloc de feina que ocupi.

33. D’acord amb la Llei 3/2007, de 27 de març, de la funció pública de la comunitat autònoma de les Illes Balears, en relació amb el grau personal, el personal funcionari que ocupi un lloc de feina superior en més de dos nivells al seu grau personal, consolida el grau superior en dos nivells, sense que en cap cas no pugui consolidar un grau superior al nivell del lloc:
a) Cada dos anys.
b) Cada tres anys.
c) Cada any.
d) Cada quatre anys.

34. D’acord amb la Llei 3/2007, de 27 de març, de la funció pública de la comunitat autònoma de les Illes Balears, les modalitats de promoció interna han de permetre:
a) L’accés del personal funcionari a cossos del grup immediatament superior, sempre que siguin de la mateixa naturalesa, general o especial.
b) L’accés del personal funcionari dels cossos generals als cossos especials o a l’inrevés, només del mateix grup.
c) L’accés del personal funcionari dels cossos i les escales d’un grup a altres cossos o escales de diferent grup, que tenguin la mateixa naturalesa, general o especial.
d) L’accés de personal laboral fix o temporal als cossos, les escales o les especialitats de personal funcionari.

35. D’acord amb la Llei 3/2007, de 27 de març, de la funció pública de la comunitat autònoma de les Illes Balears, el personal funcionari al servei de l’Administració autonòmica té el dret següent:
a) A percebre exclusivament les retribucions corresponents per raó del servei que siguin procedents.
b) A la carrera administrativa, d’acord amb els principis d’igualtat, mèrit i celeritat.
c) A la formació professional i a l’actualització permanent dels seus coneixements i de les seves capacitats.
d) A rebre assistència, defensa jurídica i protecció de l’Administració autonòmica, en l’exercici de la seva activitat professional i en els processos judicials que se’n derivin, en tot cas.

36. D’acord amb la Llei 3/2007, de 27 de març, de la funció pública de la comunitat autònoma de les Illes Balears, no és un dret del personal funcionari al servei de l’Administració autonòmica:
a) Les recompenses que s’estableixin reglamentàriament.
b) Ser tractat amb respecte i consideració.
c) Les vacances, els permisos, les llicències i la reducció de jornada en els termes establerts en aquesta llei i en les disposicions reglamentàries de desplegament.
d) Vint-i-cinc dies laborables de vacances dins cada any natural complet de servei actiu.

37. D’acord amb la Llei 3/2007, de 27 de març, de la funció pública de la comunitat autònoma de les Illes Balears, el personal funcionari té dret a gaudir de llicències en les següents situacions:
a) Totes les respostes són correctes.
b) La malaltia.
c) La realització de funcions sindicals.
d) El part.

38. D’acord amb la Llei 3/2007, de 27 de març, de la funció pública de la comunitat autònoma de les Illes Balears, són retribucions bàsiques:
a) El complement específic.
b) Els triennis.
c) Totes les respostes són correctes.
d) El complement de destí.

39. D’acord amb la Llei 3/2007, de 27 de març, de la funció pública de la comunitat autònoma de les Illes Balears, són deures del personal funcionari al servei de l’Administració de la Comunitat Autònoma:
a) Complir les instruccions i les ordres rebudes del personal jeràrquicament superior, en qualsevol cas.
b) Complir amb el 95 % de la jornada i l’horari de treball establerts.
c) Tractar amb correcció les persones amb les quals es relaciona per raó del servei.
d) Conèixer les llengües oficials de l’Estat espanyol.

40. D’acord amb la Llei 3/2007, de 27 de març, de la funció pública de la comunitat autònoma de les Illes Balears, en relació amb els deures del personal funcionari al servei de l’Administració de la Comunitat Autònoma:
a) Si el funcionari considera que l’ordre rebuda és contrària a la legalitat, la pot incomplir directament.
b) En cap cas es podrà exigir al personal al servei de l’Administració autonòmica l’execució de tasques fora de la jornada ordinària.
c) El deure de complir les instruccions i les ordres rebudes del personal jeràrquicament superior s’entén sens perjudici que el personal pugui formular els suggeriments que consideri oportuns per millorar l’execució de les tasques encomanades.
d) El personal al servei de l’Administració de la comunitat autònoma de les Illes Balears està obligat a residir a la localitat on treballa.

41. D’acord amb la Llei 3/2007, de 27 de març, de la funció pública de la comunitat autònoma de les Illes Balears, el personal funcionari de carrera, durant la seva relació de servei, pot estar en qualsevol de les situacions següents:
a) Totes les respostes són correctes.
b) Serveis en altres administracions publiques.
c) Expectativa de destinació.
d) Servei actiu.

42. D’acord amb la Llei 3/2007, de 27 de març, de la funció pública de la comunitat autònoma de les Illes Balears, el personal funcionari remogut d’un lloc de feina que encara no ha obtingut destinació en un altre lloc, està en la situació administrativa següent:
a) Serveis especials.
b) Expectativa de destinació.
c) Servei actiu.
d) Excedència forçosa.

43. D’acord amb la Llei 3/2007, de 27 de març, de la funció pública de la comunitat autònoma de les Illes Balears, quan el personal funcionari de la comunitat autònoma accedeix a la condició de diputat del Parlament de les Illes Balears i percep retribucions periòdiques per l’acompliment de la funció, està en la situació administrativa següent:
a) Excedència voluntària.
b) Suspensió de funcions.
c) Serveis especials.
d) Serveis en altres administracions públiques.

44. D’acord amb la Llei 3/2007, de 27 de març, de la funció pública de la comunitat autònoma de les Illes Balears, l’excedència voluntària per interès particular es pot concedir a petició del personal funcionari, quan les necessitats del servei ho permetin i sempre que hagi prestat serveis efectius en qualsevol administració pública durant els cinc anys immediatament anteriors, per un període mínim:
a) De dos anys.
b) D’un any.
c) De tres anys.
d) De quatre anys.

45. D’acord amb la Llei 3/2007, de 27 de març, de la funció pública de la comunitat autònoma de les Illes Balears, un cop finalitzada la causa que va determinar el pas a una situació diferent de la de servei actiu i en el cas que s’incompleixi l’obligació de sol·licitar el reingrés en el termini establert reglamentàriament, el personal funcionari passarà a una situació:
a) D’excedència voluntària per interès particular.
b) D’excedència voluntària.
c) De suspensió de funcions.
d) De serveis especials.

46. D’acord amb la Llei 3/2007, de 27 de març, de la funció pública de la comunitat autònoma de les Illes Balears, els principis del règim disciplinari són:
a) Principis de legalitat i tipicitat.
b) Principis d’irretroactivitat i de proporcionalitat.
c) Principi de presumpció d’innocència i de dret a la defensa.
d) Totes les respostes anteriors són correctes.

47. D’acord amb la Llei 3/2007, de 27 de març, de la funció pública de la comunitat autònoma de les Illes Balears, el principi de non bis in idem es refereix al fet:
a) Que no es poden imposar dues sancions per la mateixa acció o omissió quan hi concorrin identitat de subjecte, fets i fonament.
b) Que les disposicions sancionadores únicament poden produir efectes retroactius si són favorables per a les persones presumptament infractores.
c) Que únicament poden ser sancionades per les accions o omissions constitutives de faltes disciplinàries les persones que en resultin responsables de conformitat amb el que disposa aquesta Llei, encara que ho siguin per simple inobservança.
d) Que els fets declarats provats per resolució ferma en els processos penals vinculen l’administració.

48. D’acord amb la Llei 3/2007, de 27 de març, de la funció pública de la comunitat autònoma de les Illes Balears, es consideren faltes molt greus:
a) La desconsideració greu amb qualsevol persona amb la qual es relacioni en l’exercici de les seves funcions.
b) No guardar la discreció professional respecte dels assumptes que conegui per raó de les seves funcions, quan causi perjudici a l’Administració o s’utilitzi en profit propi.
c) L’abandonament del servei, així com la no assumpció voluntària de les tasques o funcions encomanades.
d) La intervenció en un procediment administratiu quan s’hi doni alguna de les causes d’abstenció legalment assenyalades.

49. D’acord amb la Llei 3/2007, de 27 de març, de la funció pública de la comunitat autònoma de les Illes Balears, es consideren faltes greus:
a) El consum d’alcohol, de substàncies estupefaents o psicòtropes que afecti el funcionament del servei o posi en perill les persones amb les quals es relaciona per raó del servei.
b) La realització d’activitats incompatibles legalment que comprometin la imparcialitat o la independència del personal funcionari.
c) La incorrecció amb qualsevol persona amb la qual es relacioni en l’exercici de les seves funcions.
d) La tolerància del personal superior jeràrquicament respecte de la comissió de faltes molts greus o greus del personal que en depèn.

50. D’acord amb la Llei 3/2007, de 27 de març, de la funció pública de la comunitat autònoma de les Illes Balears, per la comissió de faltes greus es poden imposar les sancions següents:
a) La suspensió de funcions i retribucions per un període d’entre un i sis anys.
b) La pèrdua d’un grau personal.
c) El trasllat a un lloc de feina situat en una altra localitat o una altra illa.
d) La pèrdua de dos graus personals.

51. Són principis ètics aplicables als empleats públics:
a) No influiran en l’agilitació o la resolució d’un tràmit o d’un procediment administratiu sense justa causa i, en cap cas, quan això comporti un privilegi en benefici dels titulars dels càrrecs públics o el seu entorn familiar i social immediat o quan suposi un menyscapte dels interessos de tercers.
b) Es rebutjarà qualsevol regal, favor o servei en condicions avantatjoses que vagi més enllà dels usos habituals, socials i de cortesia, sense perjudici del que s’estableix en el Codi penal.
c) Totes les respostes són correctes.
d) Observaran les normes sobre seguretat i salut laboral.

52. Són principis ètics aplicables als empleats públics:
a) La seva actuació perseguirà la satisfacció dels interessos generals dels ciutadans i es fonamentarà en consideracions objectives orientades cap a la imparcialitat i l’interès comú, al marge de qualsevol altre factor que expressi posicions personals, familiars, corporatives, clientelistes o qualssevol altres que puguin col·lidir amb aquest principi.
b) Totes les respostes són correctes.
c) Ajustaran la seva actuació als principis de lleialtat i bona fe amb l’Administració en la qual prestin els seus serveis, i amb els seus superiors, companys, subordinats i amb els ciutadans.
d) No contrauran obligacions econòmiques ni intervindran en operacions financeres, obligacions patrimonials o negocis jurídics amb persones o entitats quan pugui suposar un conflicte d’interessos amb les obligacions del seu lloc públic.

53. Són principis ètics aplicables als empleats públics:
a) Compliran amb diligència les tasques que els corresponguin o se’ls encomanin i, si escau, resoldran dins de termini els procediments o expedients de la seva competència.
b) Tractaran amb atenció i respecte els ciutadans, els seus superiors i la resta d’empleats públics.
c) L’acompliment de les tasques corresponents al seu lloc de treball es durà a terme de manera diligent i complint la jornada i l’horari establerts.
d) Mantindran actualitzada la seva formació i qualificació.

54. Són principis de conducta aplicables als empleats públics:
a) Garantiran la constància i la permanència dels documents per a la seva transmissió i lliurament als seus posteriors responsables.
b) Es rebutjarà qualsevol regal, favor o servei en condicions avantatjoses que vagi més enllà dels usos habituals, socials i de cortesia, sense perjudici del que s’estableix en el Codi penal.
c) Obeiran les instruccions i les ordres professionals dels superiors, tret que constitueixin una infracció manifesta de l’ordenament jurídic, i en aquest cas les posaran immediatament en coneixement dels òrgans d’inspecció procedents.
d) Totes les respostes anteriors són correctes.

55. Són principis de conducta aplicables als empleats públics:
a) S’abstindran en aquells assumptes en els quals tenguin un interès personal, així com de tota activitat privada o interès que pugui suposar un risc de plantejar conflictes d’interessos amb el seu lloc públic.
b) Totes les respostes són correctes.
c) La seva actuació perseguirà la satisfacció dels interessos generals dels ciutadans i es fonamentarà en consideracions objectives orientades cap a la imparcialitat i l’interès comú, al marge de qualsevol altre factor que expressi posicions personals, familiars, corporatives, clientelistes o qualssevol altres que puguin col·lidir amb aquest principi.
d) Informaran els ciutadans sobre aquelles matèries o assumptes que tenguin dret a conèixer, i facilitaran l’exercici dels seus drets i el compliment de les seves obligacions.

56. Els empleats públics han d’exercir amb diligència les tasques que tenguin assignades i vetlar pels interessos generals amb subjecció i observança de la Constitució i de la resta de l’ordenament jurídic, i han d’actuar d’acord amb als principis següents:
a) Objectivitat, integritat, neutralitat, responsabilitat i parcialitat.
b) Confidencialitat, dedicació al servei públic, transparència i exemplaritat.
c) Abundància, accessibilitat, eficiència i honradesa.
d) Totes les respostes anteriors són correctes.

