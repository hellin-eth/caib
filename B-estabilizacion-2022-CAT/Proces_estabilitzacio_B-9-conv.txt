1. Segons l’article 35.1 de la Llei 39/2015, d’1 d'octubre, del procediment administratiu comú de les administracions públiques, han de ser motivats:
a) Tots els actes administratius.
b) Els acords de suspensió d’actes, sigui quin sigui el motiu de la suspensió, així com l’adopció de mesures provisionals que preveu l’article 56.
c) Únicament els actes que posin fi al procediment administratiu.
d) Els actes de tràmit.

2. L’article 36.2 de la Llei 39/2015, d’1 d'octubre, del procediment administratiu comú de les administracions públiques:
a) Prohibeix que els òrgans administratius exerceixin la competència verbal.
b) Disposa que com a regla general els actes administratius han de ser verbals.
c) Permet que els òrgans administratius exerceixin la competència de forma verbal.
d) Disposa que els actes administratius sempre han de ser escrits.

3. D’acord amb l’article 37.2 de la Llei 39/2015, d’1 d'octubre, del procediment administratiu comú de les administracions públiques:
a) Són nul·les les resolucions administratives que vulnerin el que estableix una disposició reglamentària.
b) Les resolucions administratives de caràcter particular poden vulnerar el que estableix una disposició reglamentària.
c) Són anul·lables les resolucions administratives que incorrin en alguna de les causes que recull l’article 47.
d) Els òrgans administratius poden no aplicar els reglaments aprovats pels òrgans de jerarquia inferior.

4. L’article 39.3 de la Llei 39/2015, d’1 d'octubre, del procediment administratiu comú de les administracions públiques, disposa que es pot atorgar eficàcia retroactiva als actes:
a) Excepcionalment, quan es dictin en substitució d’actes anul·lats.
b) Quan l’òrgan competent ho consideri necessari.
c) Quan els interessats en el procediment ho sol·licitin.
d) Excepcionalment, quan es dictin en l’exercici d’una potestat discrecional.

5. Segons l’article 40.1 de la Llei 39/2015, d’1 d'octubre, del procediment administratiu comú de les administracions públiques, l’òrgan que dicti les resolucions i els actes administratius:
a) Els ha de notificar als interessats i simultàniament els ha de publicar al butlletí oficial que correspongui.
b) Els ha de comunicar als interessats els drets i interessos dels quals siguin afectats per aquells actes.
c) Els ha de notificar als interessats els drets i interessos dels quals siguin afectats per aquells actes.
d) Els ha de notificar als interessats que s’hagin personat en el procediment.

6. Segons l’article 42.2 de la Llei 39/2015, d’1 d'octubre, del procediment administratiu comú de les administracions públiques, quan la notificació es practiqui al domicili de l’interessat i aquest no hi és present, i ningú es fa càrrec de la notificació:
a) S’ha de repetir l’intent per una sola vegada i en una hora diferent dins dels tres dies següents.
b) S’ha d’entendre que la notificació ha estat rebutjada i ha de continuar el procediment.
c) S’ha de publicar l’acte d'acord amb l’article 44.
d) S’ha de repetir l’intent dins de les tres hores següents.

7. Segons l’article 44 de la Llei 39/2015, d’1 d'octubre, del procediment administratiu comú de les administracions públiques, quin dels anuncis següents és obligatori en cas de notificació infructuosa?
a) Un anunci al Butlletí Oficial de l’Estat.
b) Un anunci al butlletí oficial de la comunitat autònoma o de la província.
c) Un anunci al tauler d’edictes de l’ajuntament de l’últim domicili de l’interessat.
d) Totes les respostes són correctes.

8. Segons l’article 47.2 de la Llei 39/2015, d’1 d'octubre, del procediment administratiu comú de les administracions públiques, les disposicions administratives que vulneren altres disposicions administratives de rang superior:
a) Són nul·les de ple dret.
b) Són anul·lables.
c) Són irregularitats no invalidants.
d) Són nul·les o anul·lables en funció de l’òrgan administratiu que hagi dictat la disposició.

9. Segons l’article 48.2 de la Llei 39/2015, d’1 d'octubre, del procediment administratiu comú de les administracions públiques, el defecte de forma de l’acte administratiu:
a) Només determina l’anul·labilitat quan l’acte no tingui els requisits formals indispensables per assolir el seu fi o doni lloc a la indefensió dels interessats.
b) Sempre determina l’anul·labilitat de l’acte.
c) Només determina la nul·litat quan l’acte no tingui els requisits formals indispensables per assolir el seu fi o doni lloc a la indefensió dels interessats.
d) Sempre determina la nul·litat de l’acte.

10. D’acord amb l’article 52.3 de la Llei 39/2015, d’1 d'octubre, del procediment administratiu comú de les administracions públiques, quin dels actes següents pot ser convalidat?
a) Un acte dictat por un òrgan manifestament incompetent per raó de la matèria.
b) Un acte dictat por un òrgan manifestament incompetent per raó del territori.
c) Un acte dictat per l’òrgan inferior jeràrquic de l’òrgan competent.
d) Totes les respostes són correctes.

11. Segons l’article 55.1 de la Llei 39/2015, d’1 d'octubre, del procediment administratiu comú de les administracions públiques, el període d’informació o actuacions prèvies es pot obrir:
a) Amb anterioritat a l’inici del procediment.
b) Amb anterioritat al procediment o durant aquest procediment.
c) Amb anterioritat, durant o una vegada finalitzat el procediment.
d) Després de l’inici del procediment i abans de l’obertura del període de prova.

12. Segons l’article 56.2 de la Llei 39/2015, d’1 d'octubre, del procediment administratiu comú de les administracions públiques, en quins casos es poden adoptar mesures provisionals abans de l’inici del procediment?
a) En els casos d’urgència inajornable i per a la protecció provisional dels interessos implicats.
b) En els casos d'urgència i per a la protecció dels drets dels interessats.
c) En els casos d’emergència i per a la protecció dels interessos implicats.
d) En els casos en què l’òrgan competent ho consideri necessari.

13. Segons l’article 62.5 de la Llei 39/2015, d’1 d'octubre, del procediment administratiu comú de les administracions públiques, la presentació d’una denúncia:
a) Confereix la condició d’interessat en el procediment.
b) No confereix en cap cas la condició d’interessat en el procediment.
c) És incompatible amb la condició d’interessat en el procediment.
d) No confereix, per si sola, la condició d’interessat en el procediment.

14. Segons l’article 63.1 de la Llei 39/2015, d’1 d'octubre, del procediment administratiu comú de les administracions públiques, els procediments de naturalesa sancionadora:
a) S’inicien d’ofici o a instància de part.
b) S’inicien sempre d’ofici per acord de l’òrgan competent.
c) S’inicien d’ofici i, quan hi hagi denúncia, a instància de part.
d) S’inicien d’ofici, a petició raonada d’altres òrgans.

15. Segons l’article 63.1 de la Llei 39/2015, d’1 d'octubre, del procediment administratiu comú de les administracions públiques, els procediments de naturalesa sancionadora:
a) Poden acumular la fase instructora i la sancionadora.
b) Poden establir la separació entre la fase instructora i la sancionadora.
c) Han d’establir la separació deguda entre la fase instructora i la sancionadora, que s’encarrega a òrgans diferents.
d) Han d’establir la separació deguda entre la fase instructora i la sancionadora, llevat que per acord de l’òrgan competent s’atribueixin ambdues fases al mateix òrgan.

16. Segons l’article 64.1 de la Llei 39/2015, d’1 d'octubre, del procediment administratiu comú de les administracions públiques, l’acord d’iniciació dels procediments de naturalesa sancionadora:
a) S’ha de comunicar a l’instructor del procediment.
b) S’ha de notificar als interessats quan les normes reguladores del procediment ho prevegin.
c) S’ha de notificar sempre al denunciant.
d) S’ha de comunicar als interessats quan les normes reguladores del procediment ho prevegin.

17. Segons l’article 68.1 de la Llei 39/2015, d’1 d'octubre, del procediment administratiu comú de les administracions públiques, si l’interessat no esmena la seva sol·licitud:
a) Se li ha de conferir un nou termini de deu dies perquè repari la falta o hi acompanyi els documents preceptius.
b) Es considera que renuncia al seu dret, amb la resolució prèvia que ha de ser dictada en els termes que preveu l’article 21.
c) Se li ha de conferir un tràmit d’audiència per un període no inferior a deu dies ni superior a quinze.
d) Es considera que desisteix de la seva petició, amb la resolució prèvia que ha de ser dictada en els termes que preveu l’article 21.

18. Indicau quina de les afirmacions següents és correcta segons l’article 70.2 de la Llei 39/2015, d’1 d'octubre, del procediment administratiu comú de les administracions públiques:
a) Els expedients poden tenir format electrònic.
b) Ha de constar en l’expedient una còpia electrònica certificada de la resolució adoptada.
c) Quan es remeti l’expedient s’hi podrà incloure un índex numerat dels documents que contingui.
d) Han de constar en l’expedient les comunicacions i informes interns o entre òrgans o entitats administratives.

19. Segons l’article 76.1 de la Llei 39/2015, d’1 d'octubre, del procediment administratiu comú de les administracions públiques, les al·legacions presentades per l’interessat abans del tràmit d’audiència:
a) No han de ser tingudes en compte per l’òrgan competent en redactar la proposta de resolució corresponent.
b) Poden ser tingudes en compte per l’òrgan competent en redactar la proposta de resolució corresponent.
c) Han de ser tingudes en compte per l’òrgan competent en redactar la proposta de resolució corresponent.
d) Poden ser tingudes en compte per l’òrgan competent en dictar la resolució.

20. Segons l’article 77.1 de la Llei 39/2015, d’1 d'octubre, del procediment administratiu comú de les administracions públiques, la valoració de la prova s’ha de fer:
a) D’acord amb les formes admeses en dret.
b) D’acord amb els criteris que estableix la Llei 1/2000, de 7 de gener, d’enjudiciament civil.
c) D’acord amb la llei, el costum i els principis general del dret.
d) Segons el criteri de raonabilitat de l’òrgan instructor.

21. Segons l’article 77.3 de la Llei 39/2015, d’1 d'octubre, del procediment administratiu comú de les administracions públiques, l’òrgan instructor:
a) No pot rebutjar les proves proposades per l’interessat.
b) Pot rebutjar les proves proposades per l’interessat, mitjançant una resolució motivada.
c) Ha d’admetre les proves proposades per l’interessat.
d) Ha d’admetre les proves proposades pels ciutadans.

22. Segons l’article 81.2 de la Llei 39/2015, d’1 d'octubre, del procediment administratiu comú de les administracions públiques, quin termini té el Consell d’Estat per emetre el dictamen en els procediments de responsabilitat patrimonial?
a) Un mes.
b) Dos mesos.
c) Deu dies.
d) Un termini no inferior a deu dies ni superior a quinze.

23. Segons l’article 83.1 de la Llei 39/2015, d’1 d'octubre, del procediment administratiu comú de les administracions públiques, l’òrgan competent per acordar un període d’informació pública és:
a) L’òrgan instructor del procediment.
b) L’òrgan al qual correspongui la resolució del procediment.
c) L’òrgan al qual correspongui dictar la resolució d’inici del procediment.
d) El superior jeràrquic de l'òrgan al quan correspongui la resolució del procediment.

24. Segons l’article 84.1 de la Llei 39/2015, d’1 d'octubre, del procediment administratiu comú de les administracions públiques, quina de les següents no és una forma de terminació del procediment?
a) La resolució.
b) La renúncia al dret en què es fonamenta la sol·licitud.
c) El desistiment al dret en què es fonamenta la sol·licitud.
d) La declaració de caducitat.

25. Segons l’article 87 de la Llei 39/2015, d’1 d'octubre, del procediment administratiu comú de les administracions públiques, les actuacions complementàries s’han d’acordar:
a) Una vegada conclòs el període de prova.
b) En qualsevol moment de la fase d’instrucció.
c) Immediatament abans de redactar la proposta de resolució.
d) Abans de dictar resolució.

26. Segons l’article 89.2 de la Llei 39/2015, d’1 d'octubre, del procediment administratiu comú de les administracions públiques, quan s’ha de formular la proposta de resolució dels procediments de caràcter sancionador?
a) Immediatament abans de la conclusió de la instrucció del procediment.
b) Una vegada conclosa la instrucció del procediment.
c) Immediatament abans de dictar la resolució del procediment.
d) Una vegada conclòs el període de prova.

27. Segons l’article 90.3 de la Llei 39/2015, d’1 d'octubre, del procediment administratiu comú de les administracions públiques, la resolució que posi fi als procediments de caràcter sancionador:
a) Ha de ser executiva quan no sigui possible interposar-hi cap recurs ordinari en via administrativa.
b) No serà executiva.
c) Serà executiva.
d) No serà executiva quan l’interessat hagi interposat un recurs contenciós administratiu.

28. Segons l’article 91.3 de la Llei 39/2015, d’1 d'octubre, del procediment administratiu comú de les administracions públiques, el termini per resoldre els procediments de responsabilitat patrimonial és:
a) D’un mes.
b) De tres mesos.
c) De sis mesos.
d) D’un any.

29. Segons l’article 95.3 de la Llei 39/2015, d’1 d'octubre, del procediment administratiu comú de les administracions públiques, si caduca el procediment i l’Administració acorda iniciar un nou procediment:
a) Pot incorporar al nou procediment els actes i els tràmits el contingut dels quals s’hauria mantingut igual si no s’hagués produït la caducitat.
b) Pot incorporar al nou procediment els actes i els tràmits del procediment caducat i pot prescindir del tràmit d’audiència.
c) No pot incorporar al nou procediment els actes i els tràmits del procediment caducat.
d) Pot incorporar al nou procediment els actes i els tràmits del procediment caducat i pot prescindir del període de prova.

30. Segons l’article 96.2 de la Llei 39/2015, d’1 d'octubre, del procediment administratiu comú de les administracions públiques, quan algun dels interessats manifesti la seva oposició expressa a l’acord de tramitació simplificada:
a) L’Administració pot continuar la tramitació simplificada.
b) L’Administració ha de seguir la tramitació ordinària.
c) L’Administració ha de continuar la tramitació simplificada, i els interessats no poden interposar un recurs.
d) L’Administració ha de continuar la tramitació simplificada, si bé els interessats poden interposar un recurs.

31. Segons l’article 96.6 de la Llei 39/2015, d’1 d'octubre, del procediment administratiu comú de les administracions públiques, en els procediments de tramitació simplificada el tràmit d’audiència s’ha de practicar:
a) En tots els casos.
b) En els procediments de caràcter sancionador.
c) Únicament quan la resolució hagi de ser desfavorable per a l’interessat.
d) En els procediments de caràcter sancionador i de responsabilitat patrimonial.

32. Segons l’article 99 de la Llei 39/2015, d’1 d'octubre, del procediment administratiu comú de les administracions públiques, en quin dels supòsits següents les administracions públiques no poden executar directament els seus actes administratius?
a) En els supòsits en què se suspengui l’execució d’acord amb la llei.
b) Quan la Constitució o la llei exigeixin la intervenció d’un òrgan judicial.
c) En els procediments de caràcter sancionador.
d) Les respostes a) i b) són correctes.

33. Segons l’article 101.2 de la Llei 39/2015, d’1 d'octubre, del procediment administratiu comú de les administracions públiques, quin requisit és necessari per imposar una obligació pecuniària als administrats?
a) Una autorització judicial.
b) El consentiment de l’interessat.
c) Que l’obligació estigui establerta d’acord amb una norma de rang legal.
d) Que l’obligació s’estableixi mitjançant un acte administratiu dictat per l’òrgan competent.

34. Segons l’article 102.1 de la Llei 39/2015, d’1 d'octubre, del procediment administratiu comú de les administracions públiques, quin mitjà d’execució forçosa s’ha d’aplicar als actes que, com que no són personalíssims, els pot realitzar un subjecte diferent de l’obligat?
a) Constrenyiment sobre el patrimoni.
b) Execució subsidiària.
c) Multa coercitiva.
d) Compulsió sobre les persones.

35. Segons l’article 103.1 de la Llei 39/2015, d’1 d'octubre, del procediment administratiu comú de les administracions públiques, la multa coercitiva es pot imposar:
a) Quan així ho autoritzin les lleis, i en la forma i la quantia que aquestes lleis determinin.
b) En els procediments de caràcter sancionador, quan així ho autoritzin les lleis.
c) Quan així ho autoritzin les lleis o els reglaments, i en la forma i la quantia que aquests determinin.
d) Quan ho autoritzi el Consell de Ministres o l’òrgan de govern autonòmic.

36. Segons l’article 104.1 de la Llei 39/2015, d’1 d'octubre, del procediment administratiu comú de les administracions públiques, quins actes administratius poden ser executats per compulsió directa sobre les persones?
a) Actes que imposin l’obligació de satisfer una quantitat líquida.
b) Actes que, com que no són personalíssims, els pot dur a terme un subjecte diferent de l’obligat.
c) Actes que imposin una obligació de fer.
d) Actes que imposin una obligació personalíssima de no fer o suportar.

37. Segons l’article 106.1 de la Llei 39/2015, d’1 d'octubre, del procediment administratiu comú de les administracions públiques, quin és el límit temporal per revisar d’ofici un acte nul?
a) Quatre anys des que fou notificat.
b) Quatre anys des que fou dictat.
c) Sis mesos des que es detectà la nul·litat de l’acte.
d) No hi ha cap límit temporal predeterminat.

38. Segons l’article 106.5 de la Llei 39/2015, d’1 d'octubre, del procediment administratiu comú de les administracions públiques, quin és el termini per resoldre els procediments de revisió de disposicions i actes nuls?
a) Un mes.
b) Tres mesos.
c) Sis mesos.
d) Un any.

39. Segons l’article 107.2 de la Llei 39/2015, d’1 d'octubre, del procediment administratiu comú de les administracions públiques, la declaració de lesivitat:
a) És susceptible de recurs d’alçada o de reposició en el termini d’un mes des de la data de la notificació.
b) No és susceptible de recurs, si bé es pot notificar als interessats als mers efectes informatius.
c) No és susceptible de recurs, si bé s’ha de notificar als interessats.
d) És susceptible de recurs contenciós administratiu en el termini d’un mes des de la data de la notificació.

40. Segons l’article 107.2 de la Llei 39/2015, d’1 d'octubre, del procediment administratiu comú de les administracions públiques, quin és el límit temporal per declarar lesiu un acte anul·lable?
a) Quatre anys des que es va notificar l’acte administratiu.
b) Quatre anys des que es va dictar l’acte administratiu.
c) Sis mesos des que s’inicià el procediment de revisió.
d) No hi ha cap límit temporal predeterminat.

41. Segons l’article 108 de la Llei 39/2015, d’1 d'octubre, del procediment administratiu comú de les administracions públiques, en quins casos es pot suspendre l’execució de l’acte?
a) En els procediments de revisió d’ofici d’actes nuls i anul·lables que puguin causar perjudicis de reparació impossible o difícil.
b) En els procediments de revisió d’ofici d’actes que, com que no són personalíssims, els pot realitzar un subjecte diferent de l’obligat.
c) En els procediments de revisió d’ofici d’actes de gravamen o desfavorables que puguin ser contraris al principi d’igualtat.
d) En els procediments de revisió d’ofici d’actes administratius que imposin una obligació personalíssima de no fer o suportar.

42. Segons l’article 109.1 de la Llei 39/2015, d’1 d'octubre, del procediment administratiu comú de les administracions públiques, les administracions poden revocar actes de gravamen o desfavorables:
a) En qualsevol moment.
b) Mentre no hagi transcorregut el termini de prescripció.
c) Dins del termini de quatre anys des que es va dictar l’acte administratiu.
d) En el termini de sis mesos des que es va notificar l’acte administratiu.

43. Segons l’article 109.1 de la Llei 39/2015, d’1 d'octubre, del procediment administratiu comú de les administracions públiques, quan es poden revocar els actes de gravamen o desfavorables?
a) Quan la revocació sigui contrària al principi d’igualtat.
b) Quan la revocació sigui contrària a l’interès públic o a l’ordenament jurídic.
c) Quan la revocació no constitueixi dispensa o exempció no permesa per les lleis.
d) Totes les respostes són correctes.

44. Segons l’article 113 de la Llei 39/2015, d’1 d'octubre, del procediment administratiu comú de les administracions públiques, el recurs extraordinari de revisió és procedent:
a) Contra els actes ferms en via administrativa.
b) Contra els actes definitius i els actes ferms en via administrativa.
c) Contra els actes de tràmit qualificats, els actes definitius i els actes ferms en via administrativa
d) Contra els actes definitius que produeixen indefensió o perjudici irreparable a drets i interessos legítims.

45. Segons l’article 114.1. c) de la Llei 39/2015, d’1 d'octubre, del procediment administratiu comú de les administracions públiques, les resolucions dels òrgans administratius que no tinguin superior jeràrquic:
a) No posen fi a la via administrativa.
b) Posen fi a la via administrativa només quan la llei ho estableixi expressament.
c) No posen fi a la via administrativa, llevat que una llei estableixi el contrari.
d) Posen fi a la via administrativa, llevat que una llei estableixi el contrari.

46. Segons l’article 116 de la Llei 39/2015, d’1 d'octubre, del procediment administratiu comú de les administracions públiques, si l’interessat presenta un recurs fora de termini, l’Administració ha de:
a) Inadmetre el recurs.
b) Desestimar el recurs quan no es fonamenti en alguna causa de nul·litat o anul·labilitat.
c) Qualificar el recurs com una sol·licitud administrativa.
d) Desestimar el recurs per silenci administratiu.

47. Segons l’article 117.1 de la Llei 39/2015, d’1 d'octubre, del procediment administratiu comú de les administracions públiques, la interposició de qualsevol recurs:
a) Suspèn l’execució de l’acte impugnat.
b) No suspèn l’execució de l’acte impugnat, excepte en els casos en què una disposició estableixi el contrari.
c) No suspèn l’execució de l’acte impugnat.
d) Suspèn l’execució de l’acte impugnat, excepte en els casos en què una disposició estableixi el contrari.

48. Segons l’article 118.1 de la Llei 39/2015, d’1 d'octubre, del procediment administratiu comú de les administracions públiques, quina ha de ser la durada del termini d’audiència dins d’un recurs administratiu?
a) No inferior a deu dies ni superior a quinze.
b) Quinze dies.
c) Deu dies.
d) Superior a deu dies i inferior a quinze.

49. Segons l’article 121.2 de la Llei 39/2015, d’1 d'octubre, del procediment administratiu comú de les administracions públiques, el recurs d’alçada:
a) Es pot interposar davant l’òrgan que va dictar l’acte que s’impugna o davant el competent per resoldre’l.
b) S’ha d’interposar davant l’òrgan que va dictar l’acte que s’impugna i davant el competent per resoldre’l.
c) Es pot interposar davant l’òrgan que va dictar l’acte que s’impugna, davant el competent per resoldre’l o davant la jurisdicció contenciosa administrativa.
d) S’ha d’interposar davant l’òrgan que va dictar l’acte que s’impugna.

50. Segons l’article 124.1 de la Llei 39/2015, d’1 d'octubre, del procediment administratiu comú de les administracions públiques, quin és el termini per interposar el recurs de reposició?
a) Un mes si l’acte és exprés, i tres mesos si no és exprés.
b) Tres mesos si l’acte és exprés, i sis mesos si no és exprés.
c) Un mes si l’acte és exprés, i no hi ha cap termini si l’acte no és exprés.
d) Tres mesos si l’acte és exprés, i no hi ha cap termini si l’acte no és exprés.

51. Segons l’article 125.2 de la Llei 39/2015, d’1 d'octubre, del procediment administratiu comú de les administracions públiques, quin és el termini per interposar el recurs extraordinari de revisió contra els actes que en dictar-los s’hagi incorregut en error de fet, que resulti dels mateixos documents incorporats en l’expedient?
a) Quatre anys des de la data en què es dictà la resolució impugnada.
b) Tres mesos des de la data en què es dictà la resolució impugnada.
c) Tres mesos des de la data de la notificació de la resolució impugnada.
d) Quatre anys de la data de la notificació de la resolució impugnada.

52. Segons l’article 42 de la Llei 3/2003, de 26 de març, de règim jurídic de l'Administració de la Comunitat Autònoma de les Illes Balears, els actes administratius dels òrgans col·legiats adopten la forma de:
a) Decret.
b) Acord.
c) Resolució.
d) Ordre.

53. Segons l’article 53.1 de la Llei 3/2003, de 26 de març, de règim jurídic de l'Administració de la Comunitat Autònoma de les Illes Balears, els actes administratius del Consell de Govern:
a) Exhaureixen la via administrativa.
b) Exhaureixen la via administrativa i poden ser recorreguts en alçada.
c) No exhaureixen la via administrativa.
d) No exhaureixen la via administrativa i poden ser recorreguts en alçada.

54. Indicau quina de les afirmacions següents és correcta segons l'article 54.2 de la Llei 3/2003, de 26 de març, de règim jurídic de l'administració de la Comunitat Autònoma de les Illes Balears:
a) La declaració de lesivitat requereix el dictamen previ i favorable del Consell Consultiu.
b) La competència per resoldre els procediments de revisió d'ofici de disposicions administratives correspon sempre al conseller competent per raó de la matèria.
c) La competència per iniciar els procediments de revisió d'ofici de disposicions administratives correspon a l’òrgan que les hagi aprovades.
d) Totes les respostes són correctes.

55. Segons l’article 54.4 de la Llei 3/2003, de 26 de març, de règim jurídic de l'Administració de la Comunitat Autònoma de les Illes Balears, quin caràcter té el dictamen del Consell Consultiu en els procediments de revisió d’ofici?
a) Facultatiu i vinculant.
b) Preceptiu i vinculant.
c) Facultatiu i no vinculant.
d) Preceptiu i no vinculant.

56. Segons l’article 58.1 de la Llei 3/2003, de 26 de març, de règim jurídic de l'administració de la Comunitat Autònoma de les Illes Balears, són susceptibles de recurs d’alçada els actes dels òrgans de l’Administració de la Comunitat Autònoma que:
a) No exhaureixen la via administrativa.
b) No exhaureixen la via administrativa, com també els actes de tràmit en aquells supòsits prevists en la normativa bàsica de procediment administratiu.
c) Exhaureixen la via administrativa.
d) Exhaureixen la via administrativa, com també els actes de tràmit en aquells supòsits prevists en la normativa bàsica de procediment administratiu.

